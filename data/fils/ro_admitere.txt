Admitere licență
Ofertă educațională 2025-2026
Calculatoare și tehnologia informației
Limba de predare: en/fr
Specializări: Ingineria informației (en/fr); Internetul dispozitivelor inteligente (en/fr)
Inginerie electronică, telecomunicații și tehnologii informaționale
Limba de predare: en/fr/de
Specializări: Electronică aplicată (en/fr/de)
Inginerie chimică
Limba de predare: en
Specializări: Știința polimerilor (en); Chimie organică (en)
Inginerie și Management
Limba de predare: de
Specializări: Inginerie economică în domeniul mecanic (de)
An pregătitor germană
Limba de predare: ro/de
Specializări: Pregătire pentru admiterea la o specializare cu predare în limba germană
Inginerie industrialǎ
Limba de predare: de
Specializări: Informaticǎ aplicatǎ ȋn inginerie industrialǎ (de)
Dacă ai întrebări contactează-ne direct pe admitere_fils@upb.ro și la telefon 0214029590
Admitere 2025-2026
Regulamentul privind organizarea și desfășurarea concursului de admitere este diponibil aici
Înscrierea la concursul de admitere se desfășoară prin intermediul platformei online https://admitere.pub.ro.
Pentru admiterea la studiile cu predare in limbi străine candidații au obligația să facă dovada cunoașterii limbii de predare pentru respectivele programe.
ADMITERE 2025-2026
Informații generale
În anul 2025, admiterea în FILS se face printr-un concurs pe dosar bazat pe 3 probe (P1, P2 și P3).
Înscrierea la concursul de admitere se desfășoară prin intermediul platformei online https://admitere.pub.ro.
Pentru obținerea statutului de candidat admis, înscris și înmatriculat în anul I, parcurgerea tuturor fazelor din respectiva sesiune este obligatorie.
Pentru admiterea la studiile cu predare in limbi străine candidații au obligația sa facă dovada cunoașterii limbii de predare pentru respectivele programe. Dovada se poate face prin:
- Liceu absolvit in respectiva limba de predare
- Certificat de competențe lingvistice pentru respectiva limbă de predare (minim B2)
- Probă pentru respectiva limbă de predare: Proba A, B sau C de la examenul de Bacalaureat, (încărcați diploma de bacalaureat la certificat lingvistic)
- Disciplina de tip „limba străină” promovată în liceu cu media cel puțin 8,00 (în clasele a IX-a, a X-a și a XI-a) (încărcați foaia matricolă la certificat lingvistic)
- Test POLITEHNICA București (încărcați emailul cu rezultatul la certificat lingvistic)
- 21 Martie 2025 (dată valabilă pentru toți candidații) vor avea grijă să se programeze (detalii aici) până cel târziu pe 19 Martie 2025, ora 12:00
- 23 Mai 2025 (această a doua dată este valabilă doar pentru candidații înscriși la facultățile la care admiterea anticipată se face prin concurs pe baza rezultatelor la activitățile școlare (dosar) vor avea grijă să se programeze până cel târziu pe 21 Mai 2025, ora 12:00 (detalii aici).
- Modele de teste : engleza , franceza , germana
Sesiunea I admitere anticipată
Specificul, condițiile de participare, organizarea și desfășurarea acestei sesiuni se găsesc în Regulament, Capitolul IV.
Această sesiune este dedicată:
A Candidaților elevi sau absolvenți olimpici și celor cu rezultate deosebite în cadrul concursurilor de profil desfășurate pe parcursul liceului.
Aceștia sunt candidați pentru Admitere anticipată fără concurs. Olimpiadele și concursurile luate în considerare sunt descries mai jos, in sectiunea Structura probei de concurs P3 și calculul notei NB în Sesiunea I
B Candidaților elevi sau absolvenți care doresc garantarea anticipată (prin pre-admitere) a unui loc pentru studii în POLITEHNICA București.
Aceștia sunt candidați pentru Admitere anticipată prin concurs. La FILS se face printr-un concurs pe dosar bazat pe 3 probe (P1, P2 și P3). Probele P1+P2 reprezintă 80% din media generală, iar proba P3, 20% din media generală.
Pentru proba P1 se vor lua în considerare mediile din liceu din clasele IX- XI, la disciplina Matematică. (sau clasele IX-X pentru licee cu profil uman)
Pentru proba P2 se vor lua în considerare mediile din liceu din clasele IX- XI, la alegere, la una din disciplinele Fizică / Informatică / Chimie organică / Economie. P1, P2 se calculează conform Anexei II-1.1 din Regulamentul privind organizarea și desfășurarea concursului de admitere în ciclul de studii universitare de licență.
Notele NC1 și respectiv NC2 obținute la probele P1 și respectiv P2 participă la calculul Mediei notelor de concurs (MC) prin mediere aritmetică, calculată cu două zecimale (prin trunchiere). Media generală, MG, se determină cu relația (4*MC+NB)/5 unde NB reprezintă nota pentru proba P3. MG se calculează cu două zecimale (prin trunchiere). Media generală se calculează numai pentru candidații care îndeplinesc baremul minim de admitere.
În calculul notei pentru proba P3 cele două componente participă cu ponderi egale: NB=(CG1+CG2)/2 unde NB reprezintă nota pentru proba P3, CG1 reprezintă nota pentru prima componentă, iar CG2 reprezintă nota pentru cea de a doua componentă. NB, CG1 și CG2 sunt exprimate cu două zecimale (obținute prin trunchiere)
CG1 se obține cu ajutorul relației: CG1 = (MG9 + MG10 + MG11) /3 unde MG9, MG10 și MG11 reprezintă mediile generale anuale (exprimate cu două zecimale) pentru clasele a IX-a, a X-a și respectiv a XI-a
CG2 se calculează pe baza criteriilor specifice descrise mai jos, in sectiunea Structura probei de concurs P3 și calculul notei NB în Sesiunea I/ CG2 poate sa fie maxim 10 puncte.
Calendar sesiunea I
-înscriere on-line 15 decembrie 2024 – 2 iunie 2025
-teste lingvistice : 21 martie 2025 si 23 mai 2025 (înscrierea trebuie făcută înainte)
-afișare rezultate 11 iunie 2025
-contestații 11-12 iunie 2025
-afișare rezultate finale pre-admiși sesiunea I 16 iunie 2025
-validare, înmatriculare Sesiunea I 2 iulie – 4 iulie
-glisare internă 5 iulie
-afișare admiși anticipați și înmatriculați Sesiunea I
-glisare externă, sesiunea I+ 5 iulie 2025
-validare, înmatriculare Sesiunea I+ 5,6 iulie 2025
-afișare admiși anticipați și înmatriculați Sesiunea I+
Faza I ÎNSCRIERE
Componența dosarului pentru înscrierea în această sesiune este descrisă în Anexa IV (detalii plată). Candidatii isi vor face cont si vor incarca dosarul pe admitere.pub.ro.
ATENTIE, doar dosarele cu date complete si finalizate vor fi evaluate de catre comisia locala de admitere (CLA). Recomandam incarcarea datelor din timp, pentru a avea timp pentru eventuale corecturi, pe baza observatiilor CLA.
În Sesiunea I – Admitere anticipată un candidat se poate înscrie la o singură facultate din POLITEHNICA București (facultatea de bază) și va plăti o singură taxă de înscriere, iar în ceea ce privește opțiunile:
– Candidatul alege, în prima fază, disciplinele pentru probele P1 și P2 dintre cele valabile la facultatea la care se înscrie (vezi Anexa II-1.1 pentru concurs pe baza rezultatelor la activitățile școlare (dosar)).
– Odată acestea stabilite, candidatul poate selecta în ordinea preferințelor sale triadele Facultate-Domeniu-Finanțare (FaDoFi) de la facultatea la care se înscrie.
Admitere fără concurs
Modalitatea de admitere fără concurs a olimpicilor si candidaților cu rezultate deosebite este descrisa in Anexa VI din regulamentul de admitere.
Absolvenții de liceu cu diplomă de bacalaureat, care au obținut în perioada studiilor liceale distincții (premiile I, II, III, mențiune) la olimpiadele școlare internaționale, recunoscute de Ministerul Educației, beneficiază de dreptul de a se înscrie, la cerere, fără susținerea concursului de admitere, în cadrul numărului de locuri/granturi alocate, în învățământul superior de stat în domenii de studiu corespunzătoare disciplinelor la care au fost distinși, putând urma, fără taxe de școlarizare, cursurile a două facultăți în instituții de învățământ superior de stat.
De asemenea, pentru admiterea fără concurs, la Facultatea de Inginerie în Limbi Străine se iau în considerare următoarele olimpiade și concursuri împreună cu diferitele categorii de rezultate obținute:
| OLIMPIADE Olimpiada de matematică Olimpiada națională de matematică pentru școlile/secțiile cu predare în limba maghiară Olimpiada de fizică Olimpiada de informatică Olimpiada de astronomie și astrofizică Olimpiada Națională Gazeta Matematică Olimpiada Societății pentru Excelență și Performanță în Informatică Olimpiada de informatică aplicată „AcadNet” Olimpiada de securitate cibernetică | Premianți (premii, medalii sau mențiuni) faza naționala Premianți (premiul 1,2,3) faza județeană Participare faza internațională |
| OLIMPIADE INTERNAȚIONALE Olimpiada internațională de matematică Olimpiada internațională de fizică Olimpiada internațională de informatică (IOI) Balcaniada de matematică Olimpiada europeană de matematică pentru fete Olimpiada de matematică pentru liceele maghiare din Europa Olimpiada internațională de fizică a țărilor din Asia Olimpiada de fizică a Uniunii Europene (EUPHO) Olimpiada de informatică a țărilor din Europa Centrală Turneul de informatică Balcaniada de informatică Olimpiada internaţională de astronomie și astrofizică | Premianți (premii, medalii sau mențiuni) faza naționala Premianți (premiul 1,2,3) faza județeană Participare faza internațională |
| CONCURSURI Concursul Național „Hardcore Entrepreneur” Concursul de fizică „EVRIKA” Concursul interdisciplinar „Mathematical Grammar School Cup” Concursul interdisciplinar „VRĂNCEANU – PROCOPIU” Concursul de fizică „ÖVEGES JÓZSEF-VERMES MIKLÓS” Concursul de matematica „Marcel Roșculeț” Robochallenge | Premianți (premiu 1, 2, 3) faza națională sau internațională |
Observatie: Se iau în considerare doar activitățile din timpul liceului și doar participările individuale!
Structura probei de concurs P3 și calculul notei NB în Sesiunea I
La Facultatea de Inginerie în Limbi Străine se iau în considerare următoarele criterii de evaluare utilizate în cuantificarea celei de-a doua componente a probei P3:
- NRCJN – Număr concursuri județene/naționale/internaționale la care candidatul a participat. Fiecare concurs este punctat cu 1 punct; se pot aduna din acest criteriu maxim 5 puncte.
- NPL – Număr premii obținute la concursuri locale la nivel de cel puțin școală (școală, oraș, județ) la care candidatul a participat. Fiecare concurs este punctat cu 1.5 puncte; se pot aduna din acest criteriu maxim 6 puncte.
- NPN – Număr premii obținute la concursuri naționale/internaționale la care candidatul a participat. Fiecare concurs este punctat cu 3 puncte; se pot aduna din acest criteriu maxim 10 puncte.
- NCLS – Număr certificate de competență pentru cunoașterea unor limbi străine (engleză, germană, franceză) la nivel cel puțin B2, eliberate de autorități recunoscute (Cambridge, Toefl, IELTS, DELF, DALF, DL, TestDaF etc.). Fiecare certificat este punctat cu 1 punct; se pot aduna din acest criteriu maxim 3 puncte. Se puncteaza maxim 1 punct pentru o limbă străină.
Pentru un concurs, dacă are mai multe etape, se punctează rezultatul cel mai favorabil (dintre NPL, NPN, NRCJN). Daca candidatul a avut participari in mai multi ani la acelasi concurs, se considera concursuri diferite (ex. se poate obtine punctaj participare pe clasa a 9-a si punctaj premiu local pe clasa a 10-a)
Doar următoarele olimpiade și concursuri se iau în considerare pentru criteriile NPL, NPN, NRCJN:
*În plus se pot puncta concursuri din alte țări sau internaționale, după caz, prin acordul comisiei locale de admitere.
Olimpiade
- Olimpiada de matematică
- Olimpiada națională de matematică pentru școlile/secțiile cu predare în limba maghiară
- Olimpiada de fizică
- Olimpiada de Fizică a Societății Române de Fizică
- Olimpiada de chimie
- Olimpiada de informatică
- Olimpiada de tehnologia informației
- Olimpiada de astronomie și astrofizică
- Olimpiada Națională Gazeta Matematică
- Olimpiada Societății pentru Excelență și Performanță în Informatică
- Olimpiada de informatică aplicată „AcadNet”
- Olimpiada de Inovare si Creativitate digitala – InfoEducatie
- Olimpiada de securitate cibernetică
Concursuri
- Concursul de matematică „Marcel Roșculeț”
- Competiția națională de robotică „FIRST Tech Challenge Romania”
- Concursul de robotică și soluții inovatoare FIRST® LEGO® League
- Concursul de fizică „EVRIKA”
- Concursul național de matematică și fizică „Vrănceanu-Procopiu”
- Concursul de fizică „PHI” al Centrelor de Excelență
- Concursul National de Chimie „C.D. Nenițescu”
- Concursul National „CHIMIA – Artă între Științe”
- Concursul „Romanian Master in Mathematics”
- Concursul de matematică aplicată „ADOLF HAIMOVICI”
- Concursul Național „Hardcore Entrepreneur”
- Concurs Național Business Tech Simulation
Domeniul Inginerie și Management (germană) are două specializări: Inginerie și Management Industrial (dom. electric) și Inginerie și Management Industrial (dom. mecanic). În funcție de numărul de înscriși, se va porni una dintre cele două specializări.
La anul pregătitor în limba germană, locurile sunt cu taxă, dar subvenționate (fără efort bugetar din partea candidaților admiși). Candidații din această categorie, admiși și înmatriculați în 2025 și care finalizează cu succes anul pregătitor, vor avea locuri rezervate în anul următor domeniile cu predare în limba germană.
| Domeniu | Prescurtare | Locuri |
|---|---|---|
| Inginerie chimică – engleză Atentie! Deși admiterea este pentru facultatea de Inginerie în limbi străine , înscrierea și procesarea dosarului se va face prin intermediul facultatii Inginerie Chimica si Biotehnologii | ILS-IC(E)-B | 20 |
| Inginerie electronică, telecomunicații și tehnologii informaționale – engleză | ILS-IETTI(E)-B | 24 |
| Inginerie electronică, telecomunicații și tehnologii informaționale – franceză | IILS-IETTI(F)-B | 20 |
| Inginerie electronică, telecomunicații și tehnologii informaționale – germană | ILS-IETTI(G)-B | 18 |
| Calculatoare și Tehnologia Informației – engleză | ILS-CTI(E)-B | 35 |
| Calculatoare și Tehnologia Informației – franceză | ILS-CTI(F)-B | 30 |
| Inginerie mecanică – engleză | ILS-IM(E)-B | 16 |
| Inginerie industrială – germană | ILS-II(G)-B | 16 |
| Inginerie și management – germană | ILS-IMg(G)-B | 16 |
Ai întrebări? Suntem aici să te ajutăm!
Mail admitere: admitere_fils@upb.ro
Telefon admitere: 0214029590