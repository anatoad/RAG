[
    {
        "id": "05290e8c4920a551795485a7f7241a1add0260eeef7870d7cbfdc2b62d1e812e-1",
        "text": "Ştiinţa şi managementul testării materialelor Programul de master complementar propus, este conceput astfel încât să asigure atât pregătirea ştiinţifică şi tehnologică a cursanţilor, într-o gamă largă de încercări ale materialelor, cât şi aprofundarea conceptului de management al calitaţii. Obiectivul director: formarea de specialişti în domeniul încercării materialelor şi produselor şi a evaluarii conformităţii acestora, în concordanţă cu cerinţele, legile şi normativele naţionale şi ale Uniunii Europene. Aceste aspecte sunt însuşite prin cercetare aplicată în cadrul căreia masteranzii proiectează şi implementează proceduri specifice Manualului Calităţii Laboratorului, cât şi proceduri operaţionale aferente unei încercari, inclusiv elaborarea bugetului de incertitudine şi estimarea incertitudinii de măsurare. Se acorda importanţă microeconomiei laboratorului, managementului proiectelor şi altor probleme specifice. Biomateriale Metalice Disciplinele din planul de învățământ au rolul de a continua, aprofunda și sintetiza pregătirea studenților de la programul de licență “Inginerie medicală”. Pregătirea masteranzilor urmărește asimilarea cunoștințelor și formarea de competențe privind studiul proceselor fizico- chimice care au loc la obținerea biomaterialelor metalice, utilizarea metodelor de analiză structurală și a caracterizării mecanice ale materialelor metalice, procesarea biomaterialelor, investigarea și testarea biomaterialelor, creșterea biocompatibilității dispozitivelor medicale prin realizarea acoperirilor bioinerte și/sau bioactive. Un element deosebit în pregătirea masteranzilor îl constituie analiza și prelucrarea imaginilor medicale de tip CT/MRI și simularea intervențiilor chirurgicale realizate cu un software specializat (MIMICS), ca și proiectarea informatizată și simularea eforturilor în elementele protetice realizate cu un alt software specific (ANSYS). Ingineria şi managementul producerii materialelor metalice Programul de masterat îşi propune să formeze manageri cu puternice cunoştinţe, atât la nivel economic cât şi la nivel tehnic. Viziunea largă dobândită de către absolvenţii programului de master constituie o bază solidă în vederea orientării societăţilor comerciale în direcţia dezvoltării durabile. Acestea sunt premisele de la care se porneşte pentru alegerea specializarii propuse.",
        "url": "https://www.sim.upb.ro/wp-content/uploads/2021/01/pdf/Licenta_Planuri/adm/mas/Pliant_Admitere_Anticipata_Master_2025.pdf",
        "type": "pdf",
        "filename": "Pliant_Admitere_Anticipata_Master_2025.pdf",
        "page_number": 1,
        "table_id": null,
        "table_text": null
    },
    {
        "id": "05290e8c4920a551795485a7f7241a1add0260eeef7870d7cbfdc2b62d1e812e-2",
        "text": "Principalele abilităţi si competenţe dobândite se refera la: - cunoaşterea în profunzime a tehnologiilor moderne de producere a materialelor metalice; - realizarea analizelor complexe tehnico-economice menite să asigure creşterea competitivităţii societăţii în care va activa absolventul; - conceperea şi implementarea strategiilor coerente, în concordanţă cu realităţile pieţii muncii la nivel local, regional şi mondial. Protecţia mediului în industria materialelor metalice Ca o verigă intermediară superioară, masteratul în specializarea propusă asigură legătura obiectiv necesară între învăţământul de licenţă şi cel de doctorat. Pregătirea inter şi multidisciplinară oferă absolvenţilor acestui program de master pârghii de gândire globală, care să le permită rezolvarea unor obiective aparţinând sistemelor natural-ecologic (calitatea mediului), social (calitatea vieţii), economic (eficienţă economică) şi tehnologic (calitatea proceselor tehnologice). Pe baza unor astfel de premise, masterandul dobândeşte, concret, abilităţi şi aptitudini privind: - conceperea de ecotehnologii şi ecoinstalaţii, a cărei finalitate este maximizarea calităţii mediului şi a vieţii; - eficienţa economică a activităţilor inginereşti în condiţii de prevenire a poluării industriale; - implementarea principiilor de management integrat calitate- mediu-securitate-sănătate. Cu diploma de masterat în ingineria mediului, absolventul are certitudinea aplicării cunoştinţelor direct în piaţa muncii. Universitatea Națională de Știință și Tehnologie POLITEHNICA București Facultatea Ştiinţa şi Ingineria Materialelor ORGANIZEAZĂ ADMITERE MASTER 2025 SESIUNEA DE ADMITERE ANTICIPATĂ 190 locuri fără taxă Înscrieri on-line sau fizic la secretariatul facultății: 15 Decembrie 2024 - 09 Mai 2025 www.sim.upb.ro UPB.SIM Intră şi tu în echipa noastră ! Sinteza şi procesarea materialelor metalice speciale Specializarea oferă posibilitatea masteranzilor de a se perfecţiona într-un domeniu versatil, de mare actualitate, acela al materialelor metalice speciale cu aplicaţii în domeniile de vârf ale industriei.",
        "url": "https://www.sim.upb.ro/wp-content/uploads/2021/01/pdf/Licenta_Planuri/adm/mas/Pliant_Admitere_Anticipata_Master_2025.pdf",
        "type": "pdf",
        "filename": "Pliant_Admitere_Anticipata_Master_2025.pdf",
        "page_number": 1,
        "table_id": null,
        "table_text": null
    },
    {
        "id": "05290e8c4920a551795485a7f7241a1add0260eeef7870d7cbfdc2b62d1e812e-3",
        "text": "Nevoia de materiale noi, cu proprietăţi croite pentru a deservi unui scop bine determinat, este în continuă creştere. In acest context, masterul se adresează tuturor absolvenţilor programelor de licenţă din domeniile ştiinţe inginereşti şi ştiinţe exacte. Obiectivul principal este oferirea unei pregătiri multidisciplinare temeinice, necesare implementării noilor tehnologii din industria de materiale. Obţinerea titlui de master în această specializare creşte şansele de angajare în domeniul materialelor precum şi în alte domenii conexe. Tehnici avansate pentru procesarea materialelor metalice Obiectivele programului de master propus constau în prezentarea unor tehnici avansate de prelucrare la cald a materialelor metalice, inclusiv a compozitelor cu matrice metalică. Se acumulează astfel cunoștințe legate de metodele moderne folosite în prezent pentru procesarea materialelor metalice prin turnare și deformare plastică, dobândindu-se noi competențe valoroase, cum ar fi cele referitoare la solidificarea dirijată a aliajelor turnate, procesarea termomecanică a materialelor cu destinație specială, modificarea și rafinarea avansată a aliajelor sau reciclarea acestora. De asemenea, sunt prezentate tehnici avansate de cercetare științifică în acest domeniu, punându-se un foarte mare accent pe modelarea matematică și optimizarea cu ajutorul calculatorului (prin intermediul programelor specializate) a fenomenelor care se desfășoară în timpul procesării materialelor metalice. Ştiinţa şi expertizarea materialelor metalice avansate Pregătirea în cadrul specializării are ca obiective cunoaşterea şi asimilarea noţiunilor teoretice privind procesele fundamentale care au loc la obţinerea materialelor cu proprietăţi deosebite, cunoaşterea tehnologiilor specifice de obţinere a materialelor metalice speciale, capacitatea de a oferi soluţii tehnice inovative în elaborarea materialelor speciale, dezvoltarea abilităţilor de analiză şi sinteză în cercetarea materialelor noi. Cunoştinţele, competenţele şi abilităţile dobândite prin acest program de master permit absolvenţilor să se angajeze pe piaţa muncii, să dezvolte o afacere proprie, să continue studiile universitare în ciclul de doctorat şi să se perfecţioneze permanent. !!! PROGRAME NOI DE MASTER !!!",
        "url": "https://www.sim.upb.ro/wp-content/uploads/2021/01/pdf/Licenta_Planuri/adm/mas/Pliant_Admitere_Anticipata_Master_2025.pdf",
        "type": "pdf",
        "filename": "Pliant_Admitere_Anticipata_Master_2025.pdf",
        "page_number": 2,
        "table_id": null,
        "table_text": null
    },
    {
        "id": "05290e8c4920a551795485a7f7241a1add0260eeef7870d7cbfdc2b62d1e812e-4",
        "text": "• Sisteme informatice și transformare digitală în procesarea materialelor • Materiale și dispozitive pentru apărare, securitate și situații de criză • Materiale și tehnologii avansate pentru domenii speciale • Antreprenoriat în industria de materiale Facultatea de Ştiinţa şi Ingineria Materialelor oferă în perioada școlarizării: ➢ Cazare în căminul facultăţii (P21 din Regie) ; ➢ Burse de performanţă, burse de merit, burse de studiu şi burse sociale; ➢ Burse în străinătate (programe Erasmus); ➢ Participare la contracte de cercetare ştiinţifică şi la sesiunile ştiinţifice studenţeşti; ➢ Excursii de studiu; ➢ Stagii de practică; ➢ Acces la săli de curs multimedia şi laboratoare IT [acces Internet gratuit]; ➢ Acces la laboratoare de specialitate dotate cu aparatură modernă, la mai multe biblioteci de specialitate şi baze sportive. “Ingineria nu înseamnă numai să ştii şi să fii bine informat, ca o enciclopedie ambulantă; ingineria nu înseamnă numai analiză; ingineria este practicarea artei de a impune în mod organizat schimbarea tehnologică” CICLUL DE MASTERAT – 2 ANI ADMITERE ON-LINE locuri fără taxă ➢ Domeniul: INGINERIA MATERIALELOR • Sinteza și procesarea materialelor metalice speciale • Tehnici avansate pentru procesarea materialelor metalice • Știința și expertizarea materialelor metalice avansate • Știința și managementul testării materialelor • Sisteme informatice și transformare digitală în procesarea materialelor • Materiale și dispozitive pentru apărare, securitate și situații de criză • Materiale și tehnologii avansate pentru domenii speciale ➢ Domeniul: INGINERIE ŞI MANAGEMENT • Ingineria și managementul producerii materialelor metalice • Antreprenoriat în industria de materiale ➢ Domeniul: ŞTIINŢE INGINEREŞTI APLICATE • Biomateriale metalice ➢ Domeniul: INGINERIA MEDIULUI • Protecția mediului în industria materialelor metalice Înscrierea candidaților 15 Decembrie 2024 – 09 Mai 2025 Pentru înscrierea la concursul de admitere în învățământul universitar de masterat, candidații depun online sau fizic dosarul de înscriere. Documente necesare:",
        "url": "https://www.sim.upb.ro/wp-content/uploads/2021/01/pdf/Licenta_Planuri/adm/mas/Pliant_Admitere_Anticipata_Master_2025.pdf",
        "type": "pdf",
        "filename": "Pliant_Admitere_Anticipata_Master_2025.pdf",
        "page_number": 2,
        "table_id": null,
        "table_text": null
    },
    {
        "id": "05290e8c4920a551795485a7f7241a1add0260eeef7870d7cbfdc2b62d1e812e-5",
        "text": "(a) Fişă de înscriere (tip, conform Anexei 2*); (b) Diploma de bacalaureat; (c) Diploma de licență / inginer sau echivalentă acesteia; (d) Foaia matricolă / suplimentul la diplomă; (e) Certificat de naștere; (f) Certificat de căsătorie (dacă este cazul); (g) Buletin / carte de identitate / pașaport; (h) Dovada de plată a taxei de înscriere la admitere anticipată (50 lei); (i) Declarație pe propria răspundere (inclusă in Anexa 2*); (j) Dovada de competență lingvistică pentru limba română (pt. candidații străini) - programe predare lb. română. Prin excepție, candidații care sunt studenți într-un an terminal la studii de licență în POLITEHNICA București în anul universitar 2024-2025 nu trebuie să depună documentele specificate la punctele (b) - (d). * Anexa 2 este generată automat de platforma on-line de înscriere (https://admitere.pub.ro/)",
        "url": "https://www.sim.upb.ro/wp-content/uploads/2021/01/pdf/Licenta_Planuri/adm/mas/Pliant_Admitere_Anticipata_Master_2025.pdf",
        "type": "pdf",
        "filename": "Pliant_Admitere_Anticipata_Master_2025.pdf",
        "page_number": 2,
        "table_id": null,
        "table_text": null
    }
]