[
    {
        "id": "63d56a344f3a652706ac23c03ba99c92b6b8e11b82d388b9dab3602498915a85-1",
        "text": "Facultatea de Știința și Ingineria Materialelor BIOMATERIALE METALICE Domeniul de studii: Științe Inginerești Aplicate Descriere Pregătirea masteranzilor urmărește asimilarea cunoștințelor și formarea de competențe privind studiul proceselor fizico-chimice care au loc la obținerea biomaterialelor metalice, utilizarea metodelor de analiză structurală și a caracterizării mecanice ale materialelor metalice, procesarea biomaterialelor, investigarea și testarea biomaterialelor, creșterea biocompatibilității dispozitivelor medicale prin realizarea acoperirilor bioinerte și/sau bioactive. Relevanța pentru piața muncii Domeniile pentru care absolvenții sunt pregatiți: Cercetarea şi producţia de biomateriale specifice utilizării medicale; Departamentele de cercetare şi proiectare ale societăţilor comerciale din industria de profil; Societăţile comerciale de producţie a dispozitivelor medicale; Serviciile de consultanţă tehnică ale firmelor producatoare și furnizoare de dispozitive medicale. Competențe obținute Cunoaşterea tehnologiilor specifice de obţinere si procesare a materialelor metalice pentru medicină; Soluţii tehnice inovative privind creşterea biocompatibilităţii dispozitivelor medicale executate din biomateriale metalice; Capacitatea de a utiliza cunostintele specifice privind materialele metalice pentru medicină, interactiunea acestora cu sistemele vii și a biofuncţionalitatii clinice a implantelor utilizate in clinicile medicale; Capacitatea de a aplica principiile de selectie si design aferente biomaterialelor metalice, respectiv a instrumentarului medical si implantelor executate din biomateriale metalice in clinicile medicale. Discipline (selecție) Analiza explantelor protetice; Investigarea şi testarea biomaterialelor; Interacţiunea biomaterialelor cu ţesuturile vii; Analiza şi prelucrarea informatizată a imaginilor medicale; Elemente moderne de protetică dentară; Tehnici și dispozitive medicale în chirurgia cardiovasculară; Dispozitive medicale neimplantabile; Modelare şi simulare în implantologie; Structura şi proprietăţile biomaterialelor. Teme de cercetare (selecție) Proiectarea unei orteze de mână pentru recuperare musculară post-mastectomie; Obținerea și caracterizarea microstructurală a unor aliaje Co-Cr aliate cu aur și argint;",
        "url": "https://www.sim.upb.ro/wp-content/uploads/2021/01/pdf/prezentare/master/Brosura-masterat-BM.pdf",
        "type": "pdf",
        "filename": "Brosura-masterat-BM.pdf",
        "page_number": 1,
        "table_id": null,
        "table_text": null
    },
    {
        "id": "63d56a344f3a652706ac23c03ba99c92b6b8e11b82d388b9dab3602498915a85-2",
        "text": "Analiza cu element finit a curgerii sângelui prin artere cu stent; Evaluarea comportamentului unui aliaj de magneziu biodegradabil în urma testelor de implantare. Alte informații de interes Companii partenere: S.C. Medist Imaging S.R.L., S.C. Medical Ortovit S.R..L., S.C. Vodimedicor S.R.L., S.C. Hofigal S.A., S.C. SaniMed S.A., etc. Limba de predare: Română Durata: 2 ani Contact: sim@upb.ro Detalii: www.sim.pub.ro",
        "url": "https://www.sim.upb.ro/wp-content/uploads/2021/01/pdf/prezentare/master/Brosura-masterat-BM.pdf",
        "type": "pdf",
        "filename": "Brosura-masterat-BM.pdf",
        "page_number": 1,
        "table_id": null,
        "table_text": null
    }
]