[
    {
        "id": "64f0ddfc8c3672b057c00f656daff49fe3809aa99742be1a019171722105f742-1",
        "text": "Admitere masterat 4 programe de studiu în limba română 1 program de studiu în limba engleză Sesiunea I – Admitere anticipată, an universitar 2025-2026 Înscrierea candidaților: 15.12.2024 – 10.05.2025 Concurs de admitere: 13.05.2025 – 16.05.2025 Comunicarea rezultatelor: 13.05.2025 – 17.05.2025 Înmatricularea candidaților: 01.07.2025 – 31.07.2025 Taxa înscriere: 50 RON La sesiunea de admitere anticipată pot candida studenți într-un an terminal al studiilor de licență sau absolvenți ai unui program de studii de licență din anii anteriori, care doresc garantarea anticipată (prin pre-admitere) a unui loc pentru studii de masterat în POLITEHNICA București. Pentru validarea și înmatricularea candidaților astfel pre-admiși, promovarea examenului de Licență/Diplomă până la data prevăzută pentru înmatriculare este, conform legii, o condiție necesară. Pentru înscrierea la concursul de admitere în învățământul universitar de masterat în sesiunea de admitere anticipată, candidații depun pe platforma https://admitere.pub.ro/Admitere/site/infogen, următoarele documente: - a) fișa de înscriere tip, conform Anexei 2 din Regulement, în care vor menționa, sub semnătură electronică sau scanată și răspundere proprie, toate datele solicitate de formularul respectiv; - b) certificatul de naștere; - c) certificatul de căsătorie (dacă este cazul); - d) situația școlară a anilor de licență anteriori anului curent în care se află sau foaia matricolă/suplimentul la diplomă în cazul în care au absolvit un program de licență într-un an anterior; - e) buletin/carte de identitate/pașaport; - f) dovada de plată a taxei de înscriere la admitere anticipată; - g) declarație pe propria răspundere (inclusă in Anexa 2) prin care candidatul declară că nu a mai beneficiat anterior de un loc bugetat la studii universitare de masterat dacă candidează pe un loc fără taxă.",
        "url": "https://fim.upb.ro/admitere-masterat/",
        "type": "txt",
        "filename": "admitere-masterat.txt",
        "page_number": null,
        "table_id": null,
        "table_text": null
    },
    {
        "id": "64f0ddfc8c3672b057c00f656daff49fe3809aa99742be1a019171722105f742-2",
        "text": "Prin excepție, candidații care sunt studenți într-un an terminal la studii de licență în POLITEHNICA București în anul universitar 2024-2025 nu trebuie să depună documentele specificate la punctele (c) și (d). În cadrul înscrierii la concursul de admitere în învățământul universitar de masterat în sesiunea de admitere anticipată, un candidat se poate înscrie numai la o singură facultate din POLITEHNICA București. Candidații cetățeni ai Uniunii Europene si din state terțe care se înscriu la programele de studii cu predare în limba română au obligația sa facă dovada cunoașterii limbii române. În cazul candidaților la programele de studii cu predare în limbi de circulație internațională și care nu prezintă acte de studii/documente/situații școlare, necesare la înscriere, eliberate de instituții de învățământ din România sau din străinătate, cu predare în limba respectivă, este necesară certificarea competențelor lingvistice la înscriere. Certificarea competențelor lingvistice se face prin una dintre următoarele modalități: - Candidatul posedă un certificat de competențe lingvistice pentru respectiva limbă de predare (minim B2); certificatul se încarcă în platforma online de înscriere; - Candidatul este absolvent al unui program de studii de licență sau masterat în respectiva limbă de predare; - Candidatul are o disciplina de tip limbă străină pentru respectiva limbă de predare promovată în anul I de studii de licență cu media cel puțin 8,00; - Candidatul susține testul on-line în POLITEHNICA București de competențe lingvistice pentru respectiva limbă de predare (în cazul în care nu se încadrează în una dintre cele 3 condiții anterioare) și obține calificativul PROMOVAT.",
        "url": "https://fim.upb.ro/admitere-masterat/",
        "type": "txt",
        "filename": "admitere-masterat.txt",
        "page_number": null,
        "table_id": null,
        "table_text": null
    },
    {
        "id": "64f0ddfc8c3672b057c00f656daff49fe3809aa99742be1a019171722105f742-3",
        "text": "Date contact pentru informații suplimentare: Adresa de e-mail: admitere.fim@upb.ro Tel: 0765 966 123/ 0749 382 825, luni-vineri, interval orar: 10:00-15:00 • domeniul fundamental de studii universitare ŞTIINŢE INGINEREŞTI APLICATE • masterat de tip complementar • se adresează candidaţilor cu studii de licenţă în domeniul ingineresc, biomedical sau de ştiinţe aplicate • formează competenţe în dezvoltarea şi promovarea aparaturii medicale de diagnostic, terapie şi reabilitare, cât şi în asigurarea asistenţei tehnice moderne pentru intervenţii clinice • Caracterul complementar al masteratului oferă un cadru de interrelaţionare favorabil schimbului profesional de experienţă între absolvenţi cu licenţa în diverse specializări, sub îndrumarea unui corp profesoral format din specialişti în domenii diferite. • domeniul fundamental de studii universitare INGINERIA MATERIALELOR • masterat de tip complementar • Urmăreşte lărgirea orizontului de cunoaştere al absolvenţilor de lastudiile de licenţă din domenii şi specializări precum: Inginerie medicală,Chimie, Ştiinţa materialelor, Ştiinţele vieţii, Medicină etc. • sunt abordate direcții moderne precum biomateriale pentru ingineria tisulară, pentru medicina regenerativă și personalizată, și tehnologii de obținere și procesare ale acestora. • Dotarea modernă a laboratoarelor permite derularea cu succes a activității practice şi de cercetare. • domeniul fundamental de studii universitare ŞTIINŢE INGINEREŞTI APLICATE • masterat de aprofundare, în limba engleză • asigură formarea unor specialiști în biomateriale inteligente și tehnologii de ultimă generație. • Printare 3D pentru organe artificiale, micro- și nanotomografie computerizată, testare biodinamică, sunt doar câteva din tehnologiile de vârf cu care studenții SMART se vor familiariza pentru a deveni profesioniști de succes. • Promovează colaborări și stagii internaționale • domeniul fundamental de studii universitare ŞTIINŢE INGINEREŞTI APLICATE, • program de tip “masterat de cercetare”, compatibil cu Sistemul Educaţional European , cu durata de 2 ani, cursuri de zi (4 semestre).",
        "url": "https://fim.upb.ro/admitere-masterat/",
        "type": "txt",
        "filename": "admitere-masterat.txt",
        "page_number": null,
        "table_id": null,
        "table_text": null
    },
    {
        "id": "64f0ddfc8c3672b057c00f656daff49fe3809aa99742be1a019171722105f742-4",
        "text": "• formează competențe în dezvoltarea de proteze inteligente și tehnologii regenerative după traumatisme sau procese degenerative specifice imbătrânirii populației, la limita dintre aplicarea curentă și cercetare • poziționarea pe piața muncii este esențială pentru o aplicabilitate rapidă într-un mediu concurențial și consecutiv pentru dezvoltarea de noi oportunități de angajare, inclusiv prin dezvoltarea de micro-intreprinderi. * Acreditat conform Hotărârii Consiliului ARACIS din 27.06.2019 • domeniul fundamental de studii universitare ŞTIINŢE INGINEREŞTI APLICATE, • program de tip “masterat de cercetare”, compatibil cu Sistemul Educaţional European , cu durata de 2 ani, cursuri de zi (4 semestre). • oferă şi asigură absolvenţilor, de la programe de licenţă conexe ingineriei medicale, o pregătire universitară de aprofundare în acest domeniu de specialitate, o pregătire orientată spre cunoaşterea progresului tehnic actual într-un domeniu dinamic, a tendiţelor de evoluţie, de cercetare avansată şi inovare, • corespunde cerinţelor profesionale identificate azi şi oferă premizele adaptării în viitor la o piaţă a muncii flexibilă, dinamică, inovativă. * Acreditat conform Hotărârii Consiliului ARACIS din 27.06.2019",
        "url": "https://fim.upb.ro/admitere-masterat/",
        "type": "txt",
        "filename": "admitere-masterat.txt",
        "page_number": null,
        "table_id": null,
        "table_text": null
    }
]