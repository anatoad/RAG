Bine ați venit la Facultatea de Inginerie Medicală din Universitatea POLITEHNICA din București!
Dacă vă interesează o carieră în domeniul Ingineriei Medicale, aflați mai multe despre programele de LICENȚĂ și MASTERAT ale facultății noastre.
Ingineria medicală este un domeniu interdisciplinar de vârf, ce combină principiile ingineriei și științelor biologice pentru a proiecta și obține dispozitive și echipamente medicale, sisteme computerizate și software cu aplicații în medicină și pentru îmbunătățirea stării de sănătate a populației.
Inginerii medicali:
- participă la elaborarea/ proiectarea/ fabricarea instrumentelor, dispozitivelor implantabile,
- participă la elaborarea/ proiectarea/ fabricarea de software și echipamente medicale
- evaluează funcționarea eficientă și în condiții de siguranță a echipamentelor medicale; instalează, repară sau oferă suport tehnic pentru funcționarea echipamentelor medicale
- oferă training pentru utilizarea echipamentelor medicale de către clinicieni sau alte categorii de personal
- lucrează în cercetare – dezvoltare, în strânsă colaborare cu chimiști, biologi, specialiști în materiale, medici, pentru cercetarea aspectelor inginerești ale diverselor sisteme biologice
- elaborează programe pentru funcționarea echipamentelor medicale sau dezvolta programe de simulare computerizată pentru testarea unor terapii inovatoare.
Domeniul Ingineriei Medicale cunoaște o dezvoltare extrem de rapidă. În următorii 10 ani este anticipată o creștere considerabilă a numărului de locuri de muncă ocupate de ingineri medicali, mai rapidă decât media creșterii pentru alte ocupații în domenii inginerești.