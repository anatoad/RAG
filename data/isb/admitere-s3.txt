Admitere licenta 2025 la ISB
Universitatea Nationala de Stiinta si Tehnologie Politehnica Bucuresti, Facultatea de Ingineria Sistemelor Biotehnice
Mecatronica si Robotica - Ingineria Mediului - Ingineria Produselor Alimentare - Inginerie Mecanica
Cum te inscrii?
- Iți faci cont pe https://admitere.pub.ro !
- Alegi pe site să te înscrii la Facultatea de Ingineria Sistemelor Biotehnice;
- Completezi câmpurile cu datele personale;
- Incarci documentele solicitate de site: CI, certificat de naștere, foaia matricolă, dovada plății de înscriere/document de scutire plată, cerea de înscriere și declarația de răspundere (generate automat de site), rezultate activități suplimentare (diplome voluntariat, recomandări de la cadre didactice, diplome de la concursuri, etc.) și adeverința medicală.
Ce facem noi?
- Iți vom verifica documentele încărcate;
- Păstrăm comunicarea cu tine pe tot parcursul procesului de admitere;
Ce mai trebuie sa faci apoi?
- Să ne aduci adeverința/diploma de bacalaureat în original la sediul facultății noastre.
Ai nelamuriri?
- Ne poti suna: mobil: +40 723 988 356; Whatsapp: 0749 168 871
- Ne poti scrie: secretariat_isb@upb.ro
Avantajele tale ca student la ISB
Nu eşti din Bucureşti? La ISB ai sigur loc în cămin în anul I. Dacă “treci clasa”, vei sta în cămin până în anul IV … apoi şi la master.
Burse de studiu şi/sau de merit;
Burse şi ajutoare sociale, pentru studenţii cu situaţie materială dificilă;
Posibilitatea de a studia un semestru sau un an la universităţi din Uniunea Europeană, prin programul Erasmus;
Acces gratuit la cursuri online certificate, sustinute de universitati renumite din intreaga lume, pe platforma Coursera (proiect pilot la nivelul anului 2020);
Acces gratuit la Internet (pentru studenţii căminişti);
Acces gratuit la produse software, inclusiv produse Microsoft (sistem operare Windows diverse versiuni, sau Microsoft Office 365) ;
Acces la biblioteca universităţii;
Scoala de soferi (categoria C - gratuit, categoriile B, C+E), pentru studentii de la domeniul Inginerie Mecanica;
Asistenţă medicală şi stomatologică gratuită;
Implicarea in proiecte de cercetare in echipe coordonate de profesori din cadrul facultatii noastre;
Acces in "Atelierul studentului", unde ai la dispozitie aproape toate uneltele necesare (inclusiv sistem de calcul cu imprimanta 3D) pentru a-ti pune in practica mici proiecte practice.
Alege dintre specializarile noastre
Domeniul Mecatronica si Robotica
Admitere 2025
Specializări în acest domeniu:
- Mecatronica Sistemelor Biotehnice (MSB) - mecatronică / inteligenţă artificială pentru sisteme autonome
Prin disciplinele care se studiază, aceasta este singura specializare din ţară care asigură pregătirea simultană nu doar în domeniul mecatronicii “clasice”, dar şi în cel al inteligenţei artificiale pentru sisteme autonome.
Venim în întâmpinarea celei de a patra revoluţii industriale cu primul program din ţară – întocmit împreună cu Facultatea de Electronică, Telecomunicaţii şi Tehnologia Informaţiei (ETTI) – care te va învăţa să aplici conceptele şi instrumentele moderne ale inteligenţei artificiale (Machine learning, Deep neural networks, Computer vision) pentru a proiecta echipamente mobile autonome pentru sisteme biotehnice şi off-road. Ca inginer mecatronist, vei deveni de asemenea specialist în automatizarea sistemelor si liniilor tehnologice complexe din domeniul sistemelor biotehnice.
Pentru a-ţi asigura cele mai bune competenţe, cursurile sunt susţinute de profesori cu experienţă de la facultăţile cu care colaborăm, iar aplicaţiile se fac în laboratoare dotate cu tehnică de ultimă oră:
- un pachet de opt cursuri este asigurat de colegii noştri de la Facultatea de Electronică, Telecomunicaţii şi Tehnologia Informaţiei; în plus, vei beneficia de dotarea excelentă din laboratoarele acestei facultăţi;
- alte cursuri esenţiale pentru tine vor fi asigurate de colegii noştri de la facultăţile de Automatică şi Calculatoare, Inginerie Mecanică şi Mecatronică, Ingineria şi Managementul Sistemelor Tehnologice, sau Inginerie Electrică.
Descarca pliantul acestei specializari!
Despre aceasta specializare, pe YouTube
Domeniul Ingineria Mediului
Admitere 2025
Specializări în acest domeniu:
- Informatică Aplicată în Ingineria Mediului (IAIM);
Alege să fii specialist în protecţia mediului şi vei învăţa să aplici principii inginereşti şi ştiinţifice pentru a îmbunătăţi calitatea apei, aerului, solului, a sistemelor biologice, pentru un mediu curat.
În domeniul ingineriei mediului, informatica aplicată poate fi un mare avantaj, deoarece permite utilizatorilor să analizeze eficient volume mari de date, astfel incat sarcinile de zi cu zi sa devina mult mai ușoare.
Utilizarea limbajelor de programare (Python), programelor de modelare/simulare (MATLAB, LabVIEW) și aplicațiilor pentru sistemele informaționale geografice (QGIS) oferă oportunitatea de a face noi descoperiri și a prezenta publicului larg deciziile adoptate pentru a face Pamantul un loc mai bun.
Descarca pliantul acestei specializari!
Despre aceasta specializare, pe YouTube
Domeniul Ingineria Produselor Alimentare
Admitere 2025
Specializări în acest domeniu:
- Ingineria Produselor Alimentare (IPA);
Ca specialist, vei şti să proiectezi tehnologii pentru a produce alimente sigure, savuroase şi sănătoase. Şi vei găsi un loc de muncă, pentru că în România industria alimentară este bine dezvoltată.
Diploma de absolvent al acestei specializări îţi dă dreptul de a accesa fonduri europene pentru dezvoltarea de firme în domeniul industriei alimentare.
Descarca pliantul acestei specializari!
Despre aceasta specializare, pe YouTube
Domeniul Inginerie Mecanica
Admitere 2025
Specializări în acest domeniu:
- Maşini şi Instalaţii pentru Agricultură şi Industria Alimentară (MIAIA);
Lipsa de specialişti în domeniul echipamentelor moderne din agricultură este foarte reală. De aceea, toţi absolvenţii acestui domeniu se angajează la reprezentanţele din România ale unor firme de top din lume precum Massey Ferguson, John Deere, New Holland, CLAAS, Valtra, Fendt şi multe altele.
În domeniul industriei alimentare, ca absolvent, poţi găsi un loc de muncă inclusiv la firmele în care studenţii noştri fac 3 luni de practică, precum VelPitar SA, PetFood Production, Spicul SA, RomPan, Avicola, Quadrant Amroq Beverages (Pepsico) şi lista nu se opreşte aici.
Descarca pliantul acestei specializari!
Despre aceasta specializare, pe YouTube