[
    {
        "id": "461353a11c383f1205604e61993a8d5c649e6d70f25943dc89ac59cad38a7140-1",
        "text": "MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București Regulament privind organizarea și funcționarea Comisiei pentru Evaluarea și Asigurarea Calității în Universitatea Națională de Știință și Tehnologie POLITEHNICA București Capitolul I. Cadrul normativ Art. 1. Cadrul normativ care stă la baza organizării și funcționării Comisiei pentru Evaluarea și Asigurarea Calității a Universității Naționale de Știință și Tehnologie POLITEHNICA București (denumită în continuare POLITEHNICA București) cuprinde: a) art. 11 alin. (2), art. 29 alin. (4), art. 112 alin. (2), alin. (3), art. 225, alin. (1), art. 226, art. 227 și ale art. 228 din Legea nr. 199/2023 a învățământului superior, cu modificările și completările ulterioare; b) Metodologia de evaluare externă a calității educației în învățământul superior, aprobată prin Hotărârea Guvernului nr. 962/2024; c) art. 6 alin. (6), art. 7, art. 11 alin. (3) și (4), art. 12 alin. (2), lit. b), art. 18 alin. (1), lit. d) din Codul drepturilor și obligațiilor studentului, aprobat prin Ordinul M.E. nr. 4394/2024; d) Carta Universității Naționale de Știință și Tehnologie POLITEHNICA București. Capitolul II. Dispoziții generale Art. 2. Prezentul Regulament stabilește și detaliază modul de organizare și funcționare a Comisiei pentru Evaluarea și Asigurarea Calității în POLITEHNICA București și a altor structuri care au rolul de a facilita managementul activităților de asigurare și evaluare internă a calității. Art. 3. (1) Definiții: a) Sistemul Intern de Asigurare a Calității constituie un ansamblu unitar de politici, proceduri și activități implementate la nivelul POLITEHNICII București, având drept scop principal asigurarea calității învățământului furnizat.",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 1,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-2",
        "text": "În vederea atingerii acestui obiectiv, prin SIAC se promovează în mod constant o cultură a calității în cadrul comunității universitare, prin încurajarea implicării active și responsabile a tuturor actorilor relevanți, incluzând studenții, cadrele didactice, absolvenți, personalul administrativ, reprezentanți ai mediului socio- economic cultural etc., astfel încât să se asigure o colaborare eficientă și o contribuție semnificativă la procesele de asigurarea calității. b) Evaluarea calității educației reprezintă un proces sistematic de examinare multicriterială a gradului în care o organizație furnizoare de servicii educaționale și programul acesteia 1 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București îndeplinesc indicatorii de performanță și standardele de calitate. Evaluarea calității efectuată de însăși organizația furnizoare de servicii educaționale ia forma evaluării interne. Evaluarea calității efectuată de o agenție națională sau internațională specializată reprezintă evaluarea externă. c) Conform Articolului nr. 225, alin. (1) din Legea nr. 199/2023 a învățământului superior, calitatea în educație este asigurată prin următoarele procese: planificarea și realizarea efectivă a rezultatelor așteptate ale învățării; evaluarea internă a rezultatelor; evaluarea externă a rezultatelor și auditarea evaluării interne a rezultatelor. d) Evaluarea calității educației se realizează pe baza următoarelor elemente: ● criteriul - se referă la un aspect fundamental de organizare și funcționare a unei organizații furnizoare de educație/instituții de învățământ superior; ● standardul - reprezintă descrierea cerințelor formulate în termeni de reguli sau rezultate, care definesc nivelul minim obligatoriu de realizare a unei activități în educație; indicatorul de performanță - reprezintă un instrument de măsurare a gradului de realizare a unei activități desfășurate de o organizație furnizoare de educație/instituție de învățământ superior, prin raportare la standarde. e) Elementele și procesele de asigurare a calității și relațiile dintre ele se diferențiază în funcție de: tipul instituției de învățământ superior și misiunea acesteia; ● ciclul de învățământ universitar din care face parte programul de studii evaluat sau domeniul de studii postuniversitare și de formare profesională a adulților;",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 1,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-3",
        "text": "tipul și forma de organizare a programului de studii; ● procesul de evaluare a calității. (2) Conform art. 226 din Legea nr. 199/2023 a învățământului superior, asigurarea și evaluarea calității educației se referă la următoarele domenii : Domeniul A. Capacitatea Instituțională, Domeniul B. Eficacitatea Educațională și Domeniul C. Managementul Calității. Art. 4. Abrevieri :",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 2,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-4",
        "text": "Nr. crt. ; , Abreviere ; , Denumire1.) ; CEAC ; Comisia pentru Evaluarea şi Asigurarea Calității ; 2. ; CFISAC ; Comisia Facultății pentru Implementarea Standardelor de Asigurare a Calității ; 3. ; DEAC ; Direcția Evaluarea şi Asigurarea Calității ; 4 , ; EsSG ; Standardele şi liniile directoare privind asigurarea calității învățământului superior în Spațiul European al Învățământului Superior ; 3. ; POLITEHNICA , Bucureşti ; Universitatea Națională de Ştiință şi Tehnologie POLITEHNICA Bucureşti ; ; SIAC ; Sistemul Intern de Asigurare a Calității",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 2,
        "table_id": "cfdb978969eb41d1f30e57327ead580610f5f0a6bb2b523cd8e6bf194eb4a643",
        "table_text": "| Nr. crt. | , Abreviere | , Denumire |\n|:--|:--|:--|\n| 1.) | CEAC | Comisia pentru Evaluarea şi Asigurarea Calității |\n| 2. | CFISAC | Comisia Facultății pentru Implementarea Standardelor de Asigurare a Calității |\n| 3. | DEAC | Direcția Evaluarea şi Asigurarea Calității |\n| 4 , | EsSG | Standardele şi liniile directoare privind asigurarea calității învățământului superior în Spațiul European al Învățământului Superior |\n| 3. | POLITEHNICA , Bucureşti | Universitatea Națională de Ştiință şi Tehnologie POLITEHNICA Bucureşti |\n| | SIAC | Sistemul Intern de Asigurare a Calității |"
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-5",
        "text": "2 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București Capitolul III. Structura organizatorică Art. 5. (1) Comisia pentru Evaluarea și Asigurarea Calității (CEAC) elaborează strategii, regulamente și propuneri de măsuri privind procesul de asigurare și evaluare a calității și urmărește implementarea strategiilor și politicilor de asigurare a calității, în acord cu idealul și misiunea POLITEHNICII București și în concordanță cu dinamica națională, europeană și internațională în domeniu. (2) La nivelul fiecărei facultăți funcționează o Comisie pentru Implementarea Standardelor de Asigurarea Calității (CFISAC), care sprijină CEAC în realizarea atribuțiilor, împreună cu responsabilii de asigurarea calității ai fiecărui departament al facultăților și al școlilor doctorale. (3) CEAC este formată din 11 membri cu statut permanent, precum și invitați la ședințele acesteia, astfel: ● persoana care asigură conducerea operativă a structurii în calitate de președinte; ● 3 reprezentanți ai cadrelor didactice; ● 1 reprezentant al sindicatului reprezentativ din universitate; ● 3 reprezentanți ai studenților; ● 2 reprezentanți ai angajatorilor; ● 1 reprezentant al Direcției Evaluarea și Asigurarea Calității. (4) Desemnarea membrilor CEAC: a) Președintele – Prorectorul responsabil cu asigurarea calității desemnat de Rectorul POLITEHNICII București; b) Reprezentanții cadrelor didactice sunt aprobați prin vot de Senatul Universitar, la propunerea Consiliului de Administrație; c) Reprezentantul sindicatului reprezentativ este desemnat de către sindicatul reprezentativ din POLITEHNICA București; d) Reprezentanții studenților sunt desemnați de către organizațiile studențești legal constituite, conform Metodologiei de desemnare a reprezentanților studenților din cadrul POLITEHNICA București; e) Reprezentanții angajatorilor, aprobați prin vot de Senatul Universitar, la propunerea Consiliului de Administrație; f) Reprezentantul DEAC, desemnat de Direcția Evaluarea și Asigurarea Calității. (5) Membrii CEAC nu pot îndeplini funcții de conducere în POLITEHNICA București, definite conform art. 131.",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 2,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-6",
        "text": "alin (2) din Legea nr. 199/2023 a învățământului superior, cu excepția persoanei care asigură conducerea operativă a acesteia. (6) Din CEAC pot face parte și reprezentanți ai minorităților naționale, din rândul cadrelor didactice sau al studenților. (7) Durata mandatului membrilor CEAC este egală cu durata mandatului Rectorului POLITEHNICII București și încetează la data ajungerii la termen a mandatului acestuia. (8) Calitatea de membru CEAC încetează în următoarele situații: 3 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București a) În cazul cadrelor didactice, la data pierderii calității de titular; b) În cazul reprezentantului sindicatului, la data pierderii calității de membru al sindicatului sau la data revocării acestuia de către organizația sindicală; c) În cazul reprezentanților studenților, la data pierderii calității de student al POLITEHNICA București sau din alte motive prevăzute în Metodologia de desemnare a reprezentanților studenților din cadrul POLITEHNICA București; d) În cazul reprezentanților angajatorilor, la data încetării relațiilor contractuale dintre acesta și operatorul economic la care se afla la momentul numirii; e) În cazul reprezentantului DEAC, odată cu pierderea calității de angajat al structurilor tehnico-administrative care au atribuții în domeniul asigurării calității din POLITEHNICA București. (9) Calitatea de membru CEAC încetează prin revocarea de către Senatul Universității, după consultarea Consiliului de Administrație, din motive temeinice. Art. 6. (1) Comisia Facultății pentru Implementarea Standardelor de Asigurare a Calității (CFISAC) are următoarea componență: ● Președintele – Decanul facultății (acesta poate delega conducerea operativă a comisiei unui Prodecan); ● Minimum 3 reprezentanți ai cadrelor didactice; ● Minimum 25% reprezentanți ai studenților. (2) Membrii CFISAC sunt propuși și aprobați, după cum urmează: a) Structura și componența nominală sunt propuse de către Biroul Executiv al Consiliului Facultății și aprobate de Consiliul Facultății, respectând principiul reprezentativității;",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 3,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-7",
        "text": "b) Reprezentanții studenților din CFISAC sunt propuși în conformitate cu prevederile Metodologiei de desemnare a reprezentanților studenților din cadrul POLITEHNICA București. (3) Durata mandatului CFISAC este egală cu durata mandatului decanului facultății și încetează la data ajungerii la termen a mandatului acestuia. (4) Calitatea de membru CFISAC încetează în următoarele situații: a) În cazul cadrelor didactice, la data pierderii calității de titular; b) În cazul reprezentanților studenților, la data pierderii calității de student al facultății respective sau din alte motive prevăzute în Metodologia de desemnare a reprezentanților studenților din cadrul POLITEHNICA București. (5) Membrii CFISAC pot fi revocați din motive temeinice de către Consiliul Facultății, la propunerea Biroului Executiv al Facultății. Art. 7. (1) La nivelul fiecărui departament din cadrul universității, directorul de departament are obligația de a propune un responsabil de asigurarea calității care va coordona activitățile de monitorizare 4 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București și asigurare a calității . Propunerea făcută de directorul de departament va fi supusă avizului Consiliului Departamentului. (2) La nivelul fiecărei școli doctorale din cadrul universității, directorul școlii doctorale are obligația de a propune un responsabil de asigurarea calității care va coordona activitățile de monitorizare și asigurare a calității. Propunerea făcută de directorul școlii doctorale va fi supusă avizului Consiliului Școlii Doctorale. Capitolul IV. Atribuții Art. 8. CEAC are următoarele atribuții: (1) Elaborează, anual, un raport de evaluare internă privind asigurarea calității educației. Raportul este analizat în Senatul POLITEHNICII București și este adus la cunoștință tuturor părților interesate, prin publicare pe site-ul POLITEHNICA București; (2) Formulează recomandări și propuneri de îmbunătățire a calității educației și serviciilor-suport în conformitate cu prevederile legislației naționale în vigoare și cu Standardele și liniile directoare pentru asigurarea calității în Spațiul European al Învățământului Superior (ESG);",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 4,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-8",
        "text": "(3) Monitorizează și, după caz, intervine în modul în care partenerii externi, ca angajatorii sau partenerii instituționali, sunt consultați și implicați în procesele de asigurare internă a calității, la diferite niveluri ale organizației furnizoare de educație/instituției de învățământ superior; (4) Asigură realizarea auditului intern privind asigurarea calității din POLITEHNICA București; (5) Elaborează și coordonează aplicarea procedurilor și activităților de evaluare și asigurare a calității, aprobate de conducerea POLITEHNICA București, conform domeniilor și criteriilor aplicabile: A. Capacitatea instituțională - care rezultă din organizarea internă și din resursele disponibile, este descrisă prin următoarele criterii: o Structurile și procesele instituționale de tip managerial și administrativ, care implică studenții și alte părți interesate; o Baza materială și optimizarea utilizării acesteia; o Resurse umane adecvate și proceduri transparente de recrutare a personalului, elaborate în condițiile legii; o Resursele financiare; o Digitalizarea proceselor instituționale; o Colectarea, analiza și utilizarea datelor în vederea eficientizării proceselor și adoptării unor politici manageriale la nivel instituțional bazate pe evidențe. B. Eficacitatea educațională – constă în mobilizarea de resurse cu scopul de a se obține rezultatele așteptate ale învățării, concretizată prin următoarele criterii: o Conținutul și relevanța programelor de studii; 5 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București o Concordanța dintre curriculum și calificare; o Învățarea, predarea și evaluarea centrate pe student; o Accesibilitatea și eficiența resurselor și a serviciilor de sprijin adecvate învățării; o Rezultatele învățării; o Inserția și retenția pe piața muncii a absolvenților în acord cu nivelul calificării obținute; o Proceduri și practici cu privire la concursul de admitere, la parcursul, recunoașterea și echivalarea studiilor, precum și la certificarea rezultatelor; o Procesul de internaționalizare; o Rezultatele cercetării științifice. C. Managementul calității – se concretizează prin următoarele criterii:",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 5,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-9",
        "text": "o Strategii și proceduri pentru asigurarea calității, inclusiv în domeniul eticii și deontologiei universitare, care implică studenții, angajatorii și alte părți interesate și sunt aplicate în mod consecvent și transparent; o Funcționalitatea structurilor de asigurare a calității educației, inclusiv în domeniul eticii și deontologiei universitare, conform legii; o Proceduri privind inițierea, monitorizarea și revizuirea periodică a programelor și domeniilor de studii și a activităților desfășurate, care implică studenții, angajatorii și alte părți interesate; o Proceduri de evaluare periodică a calității activităților personalului didactic, didactic auxiliar și administrativ; o Baze de date actualizate sistematic, referitoare la asigurarea internă a calității; o Transparența informațiilor de interes public, inclusiv a celor privitoare la programele și domeniile de studii oferite, precum și cu privire la certificatele, diplomele și calificările aferente; o Respectarea termenelor și a standardelor privind raportările prevăzute de legislația în vigoare; o Participarea în procesele de evaluare externă, conform legii. Art. 9. Atribuțiile Comisiei Facultății pentru Implementarea Standardelor de Asigurare a Calității: a) Supraveghează aplicarea și respectarea standardelor de asigurare a calității la nivelul tuturor programelor de studii din cadrul facultății; b) Elaborează și actualizează, pe baza evaluărilor interne și externe, Planul de îmbunătățire a calității proceselor educaționale și de cercetare aferent facultății și monitorizează implementarea acestuia. CFISAC desemnează din rândul membrilor săi sau din cadrul facultății cel puțin câte un responsabil pentru monitorizarea implementării fiecărei măsuri. Gradul de implementare al Planului este analizat cel puțin la fiecare ședință ordinară a comisiei; 6 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București c) Asigură consultarea și implicarea activă a părților interesate (cadre didactice, studenți, absolvenți, reprezentanți ai mediului socio-economic cultural) în procesele de asigurare a calității;",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 6,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-10",
        "text": "d) Analizează feedback-ul cu privire la activitatea didactică din partea studenților, cadrelor didactice, managementului facultății, propunând măsuri de îmbunătățire a calității pe baza acestor analize; e) Elaborează anual un raport privind evaluarea și asigurarea calității la nivelul facultății, raportul este adus la cunoștința tuturor părților interesate prin publicare pe site-ul facultății și este transmis către DEAC. Raportul conține inclusiv Planul de îmbunătățire a calității proceselor educaționale și de cercetare aferent perioadei raportate și stadiul implementării fiecărei măsuri; f) Participă la elaborarea/ verificarea/ avizarea metodologiilor și procedurilor facultății în care își desfășoară activitatea; g) Îndeplinește alte atribuții aferente evaluării și asigurării calității la nivelul facultății, stabilitate la nivelul facultății. Art. 10. (1) Atribuțiile responsabililor cu asigurarea calității la nivel de departament: a) Sprijină directorul de departament în aplicarea procedurilor, politicilor și regulamentelor privind evaluarea și asigurarea calității; b) Ajută la crearea raportului anual, întocmit de către CEAC, respectiv CFISAC, oferind date specifice departamentului; c) Monitorizează calitatea proceselor și activităților derulate la nivel de departament și propune soluții de îmbunătățire pentru menținerea standardelor de asigurarea calității; d) Îndeplinește alte atribuții aferente evaluării și asigurării calității la nivelul facultății, stabilite la nivelul departamentului. (2) Atribuțiile responsabililor cu asigurarea calității la nivel de școală doctorală: a) Sprijină directorul școlii doctorale în aplicarea procedurilor, politicilor și regulamentelor privind evaluarea și asigurarea calității; b) Contribuie la elaborarea raportului anual întocmit de CEAC, respectiv CFISAC, oferind date relevante privind activitatea școlii doctorale; c) Monitorizează calitatea proceselor și activităților specifice domeniilor doctorale și propune soluții de îmbunătățire pentru menținerea standardelor de asigurarea calității; d) Îndeplinește alte atribuții specifice evaluării și asigurării calității în cadrul școlii doctorale, stabilite de Consiliul Școlii Doctorale. 7 / 9",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 7,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-11",
        "text": "MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București Capitolul V. Modul de funcționare Art. 11. Activitatea CEAC, precum și a CFISAC este sprijinită logistic de către DEAC și de alte structuri aflate în subordinea ei. Art. 12. Comisia de Evaluare și Asigurare a Calității este subordonată academic Senatului și în subordinea administrativă a Rectorului Universității. Art. 13. Convocarea CEAC, precum și a CFISAC se realizează prin comunicarea ordinii de zi, a datei și orei de desfășurare, precum și a modului de desfășurare a ședinței, cu cel puțin cinci zile calendaristice înaintea datei ședinței. Art. 14. Membrii CEAC și ai CFISAC pot solicita inserarea pe ordinea de zi a unor puncte suplimentare de interes pentru activitatea comisiei, cu cel puțin trei zile calendaristice înaintea datei ședinței. Art. 15. Ședințele CEAC și CFISAC pot fi desfășurate și online. Art. 16. (1) Ședințele CEAC sunt conduse de Președintele acesteia sau, în absența sa, de un membru desemnat de Președinte. (2) Ședințele CFISAC sunt conduse de Președintele acesteia sau, în absența sa, de un membru desemnat de Președinte. Art. 17. CEAC și CFISAC pot invita la ședințele, dezbaterile sau evenimentele organizate și alți membri ai comunității universitare, responsabilii programelor de studii organizate de POLITEHNICA București, precum și experți naționali sau internaționali din domeniu asigurării calității și alți reprezentanți ai angajatorilor și absolvenți ai universității (alumni). Art. 18. (1) CEAC se întrunește de cel puțin 2 ori pe an în ședințe ordinare și ori de câte ori este necesar, în ședințe extraordinare. (2) CFISAC se întrunește de cel puțin 2 ori pe an în ședințe ordinare și ori de câte ori este necesar, în ședințe extraordinare. Art. 19. (1) Ședințele CEAC și CFISAC sunt legal constituite în prezența a cel puțin 50% +1 din numărul total al membrilor.",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 8,
        "table_id": null,
        "table_text": null
    },
    {
        "id": "461353a11c383f1205604e61993a8d5c649e6d70f25943dc89ac59cad38a7140-12",
        "text": "(2) Hotărârile CEAC și CFISAC se adoptă prin consensul membrilor prezenți la ședință. 8 / 9 MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București (3) În cazul în care nu se obține consensul, hotărârile se vor adopta cu majoritatea simplă (jumătate plus unu) a numărului membrilor prezenți. În caz de balotaj, președintele comisiei are drept de veto. Art. 20. Președintele CEAC informează periodic rectorul, Consiliul de Administrației și Senatul Universității cu privire la activitatea desfășurată. Capitolul VI. Dispoziții finale și tranzitorii Art. 21. (1) Prezentul regulament abrogă oricare alte reglementări interne anterioare referitoare la organizarea și funcționarea comisiilor cu atribuții în asigurarea calității învățământului superior, din cadrul Universității Naționale de Știință și Tehnologie Politehnica București. (2) Prezentul regulament a fost dezbătut și analizat în ședința Consiliului de Administrație al Universității Naționale de Știință și Tehnologie Politehnica București din data de 06/02/2025. (3) Prezentul regulament a fost aprobat în ședința Senatului Universității Naționale de Știință și Tehnologie Politehnica București din data de 27/02/2025. 9 / 9",
        "url": "https://upb.ro/wp-content/uploads/2025/03/Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "type": "pdf",
        "filename": "Regulament-de-Organizare-si-Functionare-Comisie-pentru-Evaluarea-si-Asigurarea-Calitatii.pdf",
        "page_number": 8,
        "table_id": null,
        "table_text": null
    }
]