[
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-1",
        "text": "MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București Metodologia de promovare (încadrare) a programelor de studii universitare de masterat într-un domeniu de studii universitare de masterat acreditat în Universitatea Națională de Știință și Tehnologie POLITEHNICA București Legislație primară: • Legea nr. 199/2023 învățământului superior cu modificările și completările ulterioare. Legislație secundară: • Hotărârea de Guvern nr. 962/2024 de evaluare externă a calității educației în învățământul superior; • Hotărârea Guvernului României nr. 918/2013 privind aprobarea Cadrului național al calificărilor, cu modificările și completările ulterioare; • Hotărârea de Guvern nr. 369/2013 pentru aprobarea Metodologiei privind acreditarea domeniilor de studii universitare de master pe baza programelor de studii de master acreditate; • Hotărârea Guvernului României nr. 404/2006 privind organizarea și desfășurarea studiilor universitare de masterat; • Ordinul Ministrului Educației nr. 4494/2023 privind aprobarea Metodologiei pentru înregistrarea și înscrierea calificărilor din învățământul superior în Registrul National al Calificărilor din Învățământul Superior (RNCIS); • Ordinul Ministrului Educației Naționale nr. 5146/2019 privind aprobarea aplicării generalizate a Sistemului European de Credite Transferabile; • Ordinul Ministrului Educației Naționale nr. 3131/2018 privind includerea în planurile de învățământ, pentru toate programele de studii universitare, a cursurilor de Etică și integritate academică; • Ordinul Ministrului Educației nr. 4275/2024 privind aprobarea metodologiei de organizare și funcționare a învățământului superior dual; Instrucțiunea Ministerul Educației și Cercetării nr. 63/DGIU/29.01.2025. Pagina 1 din 12 Capitolul I. Dispoziții generale Art. 1. Scopul prezentei metodologii constă în definirea cadrului general necesar pentru promovarea (încadrarea) unui nou program de studii universitare de masterat într-un domeniu de studii universitare de masterat deja acreditat. Art. 2.",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 1,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-2",
        "text": "Prevederile prezentei metodologii se aplică în cadrul Universității Naționale de Știință și Tehnologie POLITEHNICA București, în toate facultățile și departamentele care desfășoară activități didactice specifice învățământului superior, pentru programele și domeniile de studii universitare de masterat. Capitolul II. Inițierea programelor de studii universitare de masterat Art. 3. (1) Inițierea unui program de studii universitare de masterat urmărește o mai bună adaptare a ofertei de programe a universității la evoluțiile științifice, cerințele mediului socio-economic cultural și nevoile de formare continuă a specialiștilor, cu respectarea cerințelor de asigurare a calității în învățământul superior. (2) Inițierea unui program de studii se poate realiza la propunerea Departamentului, cu avizul Consiliului Facultății sau la propunerea Consiliului Facultății. (3) Inițiatorul programului de studii universitare de masterat are obligația de a prezenta Direcției de Evaluare și Asigurare a Calității (DEAC) o analiză de sustenabilitate (anexa 1), însoțită de planul de învățământ propus, care să evidențieze relevanța programului în contextul cerințelor socio- economice, culturale și educaționale actuale. Documentația primită de DEAC va fi transmisă Consiliului de Administrație și Senatului Universitar. (4) Demararea procedurilor de inițiere a unor programe de studii universitare de masterat în universitate se face cu aprobarea Senatului Universitar, la propunerea Consiliului de Administrație, pe baza avizului DEAC. (5) Senatul Universitar, la propunerea Consiliului de Administrație, aprobă demararea programul de studii și solicită înscrierea în Registrul Național al Calificărilor din Învățământul Superior (RNCIS) a programului de studii universitare aferent respectivei calificări, pe baza dosarului de înscriere a calificării în RNCIS, elaborat în conformitate cu legislația în vigoare. Art. 4. Înainte de promovarea (încadrarea) unui program de studii universitare de masterat în domeniul acreditat, acesta trebuie să fie înscris în Registrul Național al Calificărilor din Învățământul Superior (RNCIS), parcurgându-se următorii pași, conform legislației în vigoare:",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 2,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-3",
        "text": "1. Selectarea ocupației/ocupațiilor vizate din grupa de bază reprezentativă COR/ESCO pentru domeniul de studii aferent programului nou inițiat, respectiv corespondența cu domeniul ISCED aferent, este recomandat ca cel puțin o ocupație să fie din ESCO; (http://www.anc.edu.ro/wp-content/uploads/2021/12/Decizie_Recomandare-HG_ISCED_V1.pdf) ; 2. Identificarea competențelor profesionale și transversale solicitate de ocupațiile selectate prin: i. Analiza standardelor ocupaționale naționale ale ocupațiilor selectate (dacă au fost elaborate); Pagina 2 din 12 ii. Analiza competențelor aferente ocupațiilor selectate descrise pe platforma europeană ESCO, respectiv cele publicate pe site-ul Autorității Naționale de Calificări (ANC) pentru ocupațiile din COR; iii. Consultări cu reprezentanți ai mediului socio-economic cultural; iv. Consultarea comitetelor sectoriale din domeniul activităților; v. Consultarea studenților/ absolvenților la programele de studii din același domeniu sau din domenii conexe , dacă nu există domeniul de studii; 3. Definirea rezultatelor așteptate ale învățării, în corelare cu competențele identificate. Rezultatele așteptate ale învățării sunt corelate cu competențele solicitate de ocupațiile corespunzătoare, conform standardelor ocupaționale și/sau Clasificării Europene a Ocupațiilor (ESCO). 4. Alcătuirea planului de învățământ, în care disciplinele vor fi corelate cu rezultatele așteptate ale învățării. Art. 5. DEAC, împreună cu prorectorul responsabil cu asigurarea calității și prorectorul responsabil cu RNCIS vor acorda suport echipelor care lucrează pentru întocmirea documentelor necesare înscrierii unui program de studii în RNCIS. Capitolul III. Promovarea (încadrarea) în domeniu Art. 6. (1) În cadrul unui domeniu de studii universitare de masterat deja acreditat se poate face, în urma unui proces de evaluare internă a calității coordonat de DEAC, promovarea (încadrarea) unui nou program de studii universitare de masterat care a fost deja înscris în RNCIS, fără modificarea capacității de școlarizare a domeniului de studii universitare de masterat vizat.",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 2,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-4",
        "text": "(2) În cazul în care se dorește modificarea capacității de școlarizare, sau promovarea (încadrarea) într-un domeniu nou în universitate, este necesară o evaluare externă. Art. 7. Evaluarea internă se concretizează prin elaborarea unui raport detaliat, conform indicatorilor și standardelor stabiliți de legislația și ghidurile naționale privind asigurarea calității, prevăzut în anexa 2. Art. 8. (1) Raportul de evaluare internă este redactat de o Comisie de evaluare internă. (2) Comisia de evaluare internă este propusă de Direcția Evaluarea și Asigurarea Calității și aprobată de Consiliul de Administrație. (3) Comisia de evaluare internă este alcătuită din: a) un cadru didactic membru al Comisiei Facultății pentru Implementarea Standardelor de Asigurarea Calității, din cadrul facultății unde se va desfășura programul vizat, în calitate de președinte al comisiei; b) un cadru didactic din POLITEHNICA București cu experiență în domeniul în care se face încadrarea noului program de masterat, se recomandă un cadru didactic din Registrul Național al Evaluatorilor ARACIS din comisia de experți din care face parte domeniul de studii; Pagina 3 din 12 c) un cadru didactic din afara POLITEHNICII București. Se recomandă un cadru didactic din Registrul Național al Evaluatorilor ARACIS, din comisia de experți din care face parte domeniul de studii, sau din registrul altei agenții de asigurarea calității înscrisă în Registrul european pentru asigurarea calității în învățământul superior (EQAR); d) un reprezentant al angajatorilor desemnat de Direcția Evaluarea și Asigurarea Calității; e) un reprezentant al studenților din Comisia Facultății pentru Implementarea Standardelor de Asigurarea Calității, din cadrul facultății unde se va desfășura programul vizat. (3) După examinarea documentelor puse la dispoziție de inițiatorul programului, Comisia de evaluare internă propune avizul privind încadrarea sau, după caz, neîncadrarea programului de studii universitare de masterat în domeniul de studii universitare de masterat vizat. (5) Membrii Comisiei de evaluare internă au obligația să păstreze confidențialitatea datelor și informațiilor care le sunt oferite pentru evaluarea programului de studii universitare de masterat vizat.",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 3,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-5",
        "text": "(6) Direcția Evaluarea și Asigurarea Calității realizează și gestionează un Registru al reprezentanților mediului socio-economic cultural și un Registru al reprezentanților cadrelor didactice din afara universității, după consultarea conducerii facultăților și a altor structuri tehnico-administrative din universitate. Art. 9. Raportul comisiei de evaluare internă este validat de către DEAC și transmis Consiliului de Administrație și Senatului Universitar pentru aprobarea promovării (încadrării) în domeniu a programului de studii. Art. 10. (1) Rapoartele de evaluare internă aferente programelor de studii universitare de masterat care se regăsesc deja într-un domeniu acreditat, dar pentru care se modifică forma de organizare (învățământ dual), forma de învățământ, limba de predare sau combinarea mai multor limbi de predare, precum și locația geografică de desfășurare, sunt transmise ministerului de resort, odată cu solicitarea includerii programului în Hotărârea de Guvern privind aprobarea domeniilor și programelor de studii universitare de masterat acreditate și a numărului maxim de studenți ce pot fi școlarizați. (2) Pentru programele organizate în regim dual este necesară și transmiterea unei copii a contractului de parteneriat cu ceilalți membri ai consorțiului implicați în organizarea programului de studii și modelul de contract individual de studii și pregătire practică, elaborat în conformitate cu prevederile legislației naționale în vigoare. Art. 11. Rapoartele de evaluare internă aferente programelor de studii universitare de masterat altele decât cele prevăzute la art. 10 alin (1), vor fi parte a raportului de evaluare internă a domeniului de masterat în care au fost promovate (încadrate). Acest raport va fi transmis către agenția de asigurare a calității, odată cu solicitarea evaluării externe a domeniului de masterat. Art. 12. Pe baza Hotărârii Senatului de încadrare în domeniu a programului de masterat, prorectorul responsabil de RNCIS va înainta către ANC cererea de validare a calificării în RNCIS. Pagina 4 din 12 Capitolul 4. Dispoziții finale Prezenta metodologie a fost aprobată în ședința Consiliului de Administrație al Universității Naționale de Știință și Tehnologie Politehnica București din data de 12/02/2025.",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 4,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-6",
        "text": "Prezenta metodologie a fost aprobată în ședința Senatului Universității Naționale de Știință și Tehnologie Politehnica București din data de 27/02/2025. Prezenta metodologie abrogă oricare alte reglementări interne anterioare referitoare la demararea și promovarea (încadrarea) de noi programe de studii universitare de masterat. Pagina 5 din 12 Anexa 1 Analiza de sustenabilitate I. Context, scop și obiective Acest capitol trebuie să explice motivele pentru care se dorește înființarea programului, bazate pe nevoi identificate și cerințe de piață. De asemenea, este important să se menționeze cum se aliniază programul cu misiunea și obiectivele POLITEHNICII București. În acest capitol se va răspunde la următoarele întrebări: 1. Care este scopul înființări programului de studii universitare ca obiectiv de lungă durată considerând nevoile societății și economiei? 2. La care dintre prevederile misiunii și obiectivele universității se răspunde prin înființarea acestui program de studii? 3. Există programe similare în universitate? Dacă da, prin ce se diferențiază acest program de oferta educațională existentă a POLITEHNICII București? II. Resurse disponibile Acest capitol va prezenta resursele pe care facultatea și departamentul le vor aloca pentru înființarea și derularea programului de studii. În acest capitol se va răspunde la următoarele întrebări: 1. Ce infrastructură există în prezent pentru derularea acestui program (laboratoare, săli de curs, platforme, echipamente etc.)? Se face o prezentare pe scurt a infrastructurii. Dacă nu există infrastructură, se vor prezenta soluții pentru a îmbunătăți baza materială. 2. Care sunt resursele umane necesare și în ce măsură există cadre didactice disponibile sau necesitatea atragerii de cadre didactice noi? În cazul în care sunt necesare cadre didactice noi, prezentați mecanismele ce vor fi utilizate. 3. Care este expertiza cadrelor didactice care vor preda la acest program și cum se aliniază la obiectivele programului? 4. Care este modul în care noul program influențează echilibrul încărcării între cadrele didactice existente? III. Evaluarea potențialilor candidați",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 5,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-7",
        "text": "Acest capitol va identifica și analiza grupul-țintă al programului de studii, oferind o prognoză realistă a cererii pentru acest program din partea studenților. În acest capitol se va răspunde la următoarele întrebări: 1. Care va fi viitorul bazin de recrutare al studenților? 2. Cum poate inițiatorul atrage și fideliza studenți în acest program, în contextul competiției academice actuale? IV. Viabilitatea financiară Acest capitol va analiza în detaliu sustenabilitatea financiară a programului de studii, evidențiind stabilitatea financiară în condiții variabile. În acest capitol se va răspunde la următoarele întrebări: Pagina 6 din 12 1. Care este capacitatea de școlarizare1 dorită pentru programul de studii și care este cifra de școlarizare2 pentru desfășurarea programului de studii? 2. Cum va fi asigurată sustenabilitatea financiară a programului până la evaluare periodică a domeniului? 3. Ce scenarii financiare alternative există în cazul unei cereri fluctuante din partea studenților? 4. Prezentați numărul de studenți pe care îi estimați că vor fi admiși la programul de studii și determinați indicatorul facultății privind raportul dintre numărul de ore/ numărul de studenți și prezentați cum se încadrează acesta în politicile financiare ale universității? V. Parteneriate și colaborări strategice Acest capitol va prezenta parteneriatele academice și industriale care susțin implementarea și derularea programului de studii. Vor fi evidențiate contribuțiile acestora în ceea ce privește resursele, practica studenților și inserția pe piața muncii. În acest capitol se va răspunde la următoarele întrebări: 1. Care sunt oportunitățile pentru dezvoltarea unor noi colaborări academice (inclusiv internaționale) și industriale? 2. Ce parteneriate există deja, sau sunt în curs de negociere pentru susținerea programului? 3. Care este contribuția partenerilor (financiară, logistică, practică, expertiză etc.) pentru desfășurarea programului? VI. Evaluarea riscurilor și măsuri de diminuare Acest capitol identifică posibilele riscuri care ar putea afecta implementarea și dezvoltarea programului propus, evaluând impactul acestora și propunând măsuri de prevenire sau atenuare. Se pune accent pe anticiparea problemelor și elaborarea unor planuri proactive pentru a asigura continuitatea pe termen lung. În acest capitol se va răspunde la următoarele întrebări:",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 6,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-8",
        "text": "1. Care sunt principalele riscuri care pot afecta programul (financiare, resurse umane, scăderea cererii etc.)? 2. Care sunt măsurile propuse pentru prevenirea sau diminuarea fiecărui risc identificat? 3. Cum influențează evoluțiile socio-economice și tehnologice viabilitatea programului pe termen mediu și lung? 4. Ce mecanisme de monitorizare și ajustare a programului sunt propuse pentru a asigura sustenabilitatea? 2 Numărul de studenți care vor fi finanțați de la bugetul de stat Pagina 7 din 12 Structura raportului de evaluare internă I. Introducere Scopul raportului de autoevaluare, metodologia utilizată pentru colectarea și analiza datelor și contextul instituțional al programului de studii universitare de masterat evaluat. II. Informații generale Descrierea generală a facultății unde se va desfășura programul de studii universitare de masterat (Misiune, ideal, guvernanță, evoluție, baza materială, ofertă educațională actuală) III. Descrierea îndeplinirii standardelor și indicatorilor de performanță DOMENIUL A Capacitatea instituțională Criteriul A.1. Structurile și procesele instituționale de tip managerial și administrativ, care implică studenții și alte părți interesate S.A.1.1. Componente organizatorice și procese instituționale I.P.A.1.1.1 Pentru desfășurarea programului de studii universitare masterat, IÎS dispune de componente organizatorice și un sistem de management adecvate, a căror funcționare se bazează pe metodologii, regulamente și proceduri revizuite periodic, în condițiile legii. Text din care să reiasă că inițiatorul a îndeplinit sau nu indicatorul I.P.A.1.1.1 I.P.A.1.2.1 Opiniile membrilor facultății și departamentului, respectiv filialei sau extensiei și ale altor părți interesante sunt avute în vedere în procesul de adoptare și revizuire a metodologiilor, regulamentelor și procedurilor de aplicare. Text din care să reiasă că inițiatorul a îndeplinit sau nu indicatorul I.P.A.1.2.1 Criteriul A.2. Baza materială și optimizarea utilizării acesteia S.A.2.1. Baza materială",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 7,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-9",
        "text": "I.P.A.2.1.1 IÎS deține, în condițiile legii, spații dedicate proceselor de învățământ, de cercetare și administrative corespunzătoare, precum și pentru servicii destinate studenților, studenților doctoranzi și cursanților, prin care se asigură un mediu favorabil pentru viață și studiu, inclusiv pentru cei cu dizabilități. Sunt de asemenea asigurate spații optime pentru desfășurarea activităților personalului. Acestea sunt dotate în mod adecvat. Text din care să reiasă că inițiatorul a îndeplinit sau nu indicatorul I.P.A.2.1.1 S.A.2.2. Gestionarea bazei materiale I.P.A.2.2.1 Bunurile imobile și mobile sunt întreținute adecvat, astfel încât să fie asigurate condiții optime de studiu, cercetare și viață, precum și de muncă. Text din care să reiasă că inițiatorul a îndeplinit sau nu indicatorul I.P.A.2.2.1 Pagina 8 din 12 Anexa 2 Criteriul A.3. Resurse umane adecvate și proceduri transparente de recrutare a personalului, elaborate în condițiile legii S.A.3.1. Resurse umane I.P.A.3.1.1 Resursele umane ale componentei organizatorice sunt adecvate pentru desfășurarea activităților aferente programului/domeniului de studii universitare evaluat. Personalul didactic deține calificările și competențele profesionale necesare pentru a preda disciplinele care îi revin în statul de funcții. Text din care să reiasă că inițiatorul a îndeplinit sau nu indicatorul I.P.A.3.1.1 Criteriul A.4. Digitalizarea proceselor instituționale S.A.4.1. Transformarea digitală I.P.A.4.1.1 Componenta organizatorică utilizează instrumente informatice în cadrul procedurilor proprii în vederea îmbunătățirii accesului și asigurării de servicii de calitate pentru membrii comunității proprii și beneficiarii indirecți ai educației. Text din care să reiasă că inițiatorul a îndeplinit sau nu indicatorul I.P.A.4.1.1 DOMENIUL B Eficacitate educațională Criteriul B.1. Conținutul și relevanța programelor de studii S.B.1.1. Conținutul programului/programelor de studii",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 8,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-10",
        "text": "I.P.B.1.1.1 Programul de studii universitare este dezvoltat și structurat în raport cu rezultatele așteptate ale învățării și este organizat în baza creditelor de studii transferabile. Acesta cuprinde totalitatea experiențelor de învățare, predare, instruire practică, cercetare și evaluare care împreună conduc la o calificare universitară. Text din care să reiasă că inițiatorul a îndeplinit sau nu indicatorul I.P.B.1.1.1 Criteriul B.2. Concordanța dintre curriculum și calificare S.B.2.1. Concordanța cu nivelul calificării și competențele vizate I.P.B.2.1.1 Rezultatele învățării sunt concordante cu nivelul calificării. Text din care să reiasă că inițiatorul a îndeplinit sau nu indicatorul I.P.B.2.1.1 I.P.B.2.1.2 Rezultatele așteptate ale învățării sunt corelate cu competențele solicitate de ocupațiile corespunzătoare, conform standardelor ocupaționale și/sau Clasificării europene a ocupațiilor (ESCO). Text din care să reiasă că inițiatorul a îndeplinit sau nu indicatorul I.P.B.2.1.2 Criteriul B.3. Învățarea, predarea și evaluarea centrate pe student S.B.3.1. Principii Pagina 9 din 12 I.P.B.3.1.1 Componenta organizatorică asigură implementarea principiilor învățării centrate pe student în cadrul curriculumului și prin strategiile didactice utilizate în activitățile și experiențele de învățare și predare. Text din care să reiasă că inițiatorul a îndeplinit sau nu indicatorul I.P.B.3.1.1 Criteriul B.4. Accesibilitatea și eficiența resurselor și a serviciilor de sprijin adecvate învățării S.B.4.1. Principii I.P.B.4.1.1 Componenta organizatorică asigură accesul pentru studenți, inclusiv pentru cei cu cerințe educaționale speciale/dizabilități, la resurse și servicii destinate susținerii procesului de învățare, adecvate în raport cu nevoile individuale de învățare, de domeniul de studii, ciclul de studii și forma de organizare a programului de studii. Text din care să reiasă că inițiatorul a îndeplinit sau nu indicatorul I.P.B.4.1.1 Criteriul B.5. Rezultatele învățării S.B.5.1. Definirea și evaluarea",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 9,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-11",
        "text": "I.P.B.5.1.1 Rezultatele învățării sunt descrise în mod adecvat și sprijină înțelegerea așteptărilor studentului și cadrului didactic cu privire la conținutul disciplinelor din planul de învățământ. Text din care să reiasă că inițiatorul a îndeplinit sau nu indicatorul I.P.B.5.1.1 I.P.B.5.1.2 Verificarea obținerii rezultatelor învățării se realizează prin examene de evaluare pe parcurs și prin examene de finalizare a studiilor. Text din care să reiasă că inițiatorul a îndeplinit sau nu indicatorul I.P.B.5.1.2 Criteriul B.6. Proceduri și practici cu privire la concursul de admitere, la parcursul, recunoașterea și echivalarea studiilor, precum și la certificarea rezultatelor S.B.6.1. Admitere I.P.B.6.1.1 Componenta organizatorică aplică procedurile cu privire la admitere. Text din care să reiasă că inițiatorul a îndeplinit sau nu indicatorul I.P.B.6.1.1 I.P.B.6.1.2 Admiterea la programe de studii universitare se realizează cu respectarea principiilor echității și egalității de șanse, precum și cu instituirea unor măsuri de sprijin pentru asigurarea accesului grupurilor vulnerabile, aflate în situații de risc social și educațional, inclusiv a candidaților cu cerințe educaționale speciale și/sau dizabilități. Text din care să reiasă că inițiatorul a îndeplinit sau nu indicatorul I.P.B.6.1.2 S.B.6.2. Parcursul academic al studenților I.P.B.6.2.1 Componenta organizatorică aplică reglementările privind activitatea profesională a studenților. Text din care să reiasă că inițiatorul a îndeplinit sau nu indicatorul I.P.B.6.2.1 Pagina 10 din 12 DOMENIUL C Managementul calității Criteriul C.1. Strategii și proceduri pentru asigurarea calității, inclusiv în domeniul eticii și deontologiei universitare, care implică studenții, angajatorii și alte părți interesate și sunt aplicate în mod consecvent și transparent S.C.1.1. Implicarea părților interesate I.P.C.1.1.1 Opiniile membrilor comunității proprii și ale altor părți interesante sunt avute în vedere în procesul de implementare a procedurilor.",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 10,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-12",
        "text": "Text din care să reiasă că inițiatorul a îndeplinit sau nu indicatorul I.P.C.1.1.1 Criteriul C.2. Funcționalitatea structurilor de asigurare a calității educației, inclusiv în domeniul eticii și deontologiei universitare, conform legii S.C.2.1. Structuri I.P.C.2.1.1 În structura organizatorică a IÎS se constituie CEAC. Pot exista astfel de structuri și la nivelul componentei organizatorice. Text din care să reiasă că inițiatorul a îndeplinit sau nu indicatorul I.P.C.2.1.1 Criteriul C.3. Proceduri privind inițierea, monitorizarea și revizuirea periodică a programelor și domeniilor de studii și a activităților desfășurate, care implică studenții, angajatorii și alte părți interesate S.C.3.1. Proceduri și aplicarea acestora I.P.C.3.1.1 Componenta organizatorică aplică în mod consecvent procedurile, dovedind impactul acestora în asigurarea calității. Text din care să reiasă că inițiatorul a îndeplinit sau nu indicatorul I.P.C.3.1.1 I.P.C.3.1.2 Membrii comunității proprii și alte părți interesante sunt implicate în procesul de punere în aplicare a procedurilor. Text din care să reiasă că inițiatorul a îndeplinit sau nu indicatorul I.P.C.3.1.2 Criteriul C.4. Proceduri de evaluare periodică a calității activităților personalului didactic, didactic auxiliar și administrativ S.C.4.1. Proceduri I.P.C.4.1.1 Componenta organizatorică analizează rezultatele procesului de evaluare semestrială de către studenți a prestației cadrelor didactice. Text din care să reiasă că inițiatorul a îndeplinit sau nu indicatorul I.P.C.4.1.1 Criteriul C.5. Participarea în procesele de evaluare externă, conform legii S.C.5.1. Respectarea obligației de evaluare externă Pagina 11 din 12 I.P.C.5.1.1 Componenta organizatorică desfășoară procedurile aferente procesului de evaluare externă a calității, în vederea organizării, în condițiile legii, a domeniului de masterat din care va face parte programul de studii evaluat. Text din care să reiasă că inițiatorul a îndeplinit sau nu indicatorul I.P.C.5.1.1",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 11,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-13",
        "text": "Aspecte pozitive ale programului de studii universitare de masterat evaluat intern: Aspecte negative ale programului de studii universitare de masterat evaluat intern: Recomandări pentru desfășurarea conformă programului de studii universitare de masterat evaluat intern: Alte constatări ale comisiei de evaluare internă (dacă este cazul): Avizul comisiei de evaluare internă:",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 12,
        "table_id": null,
        "table_text": null
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-14",
        "text": "0 ; 1 ; 2Prenume nume membru ; Avizul oferit ; Semnătură ; Prenume nume membru ; Favorabil/ nefavorabil ; ; Prenume nume membru ; Favorabil/ nefavorabil ; ; Prenume nume membru ; Favorabil/ nefavorabil ; ; Prenume nume membru ; Favorabil/ nefavorabil ; ; Prenume nume membru ; Favorabil/ nefavorabil ;",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 12,
        "table_id": "04baa7e0b4aaf25a59d776b95e2a1864f7af1fb2ccfb3200d1f03533383a08ed",
        "table_text": "| 0 | 1 | 2 |\n|:--|:--|:--|\n| Prenume nume membru | Avizul oferit | Semnătură |\n| Prenume nume membru | Favorabil/ nefavorabil | |\n| Prenume nume membru | Favorabil/ nefavorabil | |\n| Prenume nume membru | Favorabil/ nefavorabil | |\n| Prenume nume membru | Favorabil/ nefavorabil | |\n| Prenume nume membru | Favorabil/ nefavorabil | |"
    },
    {
        "id": "6117f090e1d60c275dcfde7aa5f46c952e3aeb5ea1b91d6bcb676b5052245c3b-15",
        "text": "Pagina 12 din 12",
        "url": "https://upb.ro/wp-content/uploads/2025/03/Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "type": "pdf",
        "filename": "Metologie-de-promovare-incadrare-a-prg-de-studii-de-masterat-intr-un-domeniu-acreditat.pdf",
        "page_number": 12,
        "table_id": null,
        "table_text": null
    }
]