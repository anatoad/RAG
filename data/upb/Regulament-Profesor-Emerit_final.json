[
    {
        "id": "329821083ecba5b788e483be5da69e67e1a5068aa23bc52adaad31e356ad7d20-1",
        "text": "Universitatea Națională de Știință şi Tehnologie POLITEHNICA București Regulament privind acordarea titlului de Profesor Emerit în Universitatea Națională de Știință şi Tehnologie POLITEHNICA București 2024 Art.1. În conformitate cu prevederile art. 219 alin (4) ale Legii nr.199/2023 a Învățământului Superior, cu completările și modificările ulterioare, profesorii care au atins vârsta de pensionare, pot primi titlul de profesor emerit pentru excelență didactică și de cercetare. Art.2. Titlul este acordat de către Senatul Universității Naționale de Știință și Tehnologie POLITEHNICA București (denumită în continuare POLITEHNICA București) la propunerea directorului de departament și a decanului facultății, cu avizul Consiliului Facultății. Art.3. La acordarea acestui titlu care se dorește a reprezenta recunoașterea unei activități de excepție în slujba învățământului superior tehnic, se vor avea în vedere următoarele cerințe: 1. Să fie conducător de doctorat; 2. Să fi creat in domeniul său de competență o reală școală științifică; 3. Să fi coordonat publicarea a cel puțin unei monografii în domeniul său de excelență, într-o editură importantă din țară sau străinătate; 4. Să fi fost directorul unor granturi de cercetare naționale sau internaționale; 5. Să aibă un număr important de articole în reviste și conferințe indexate WOS Core Collection sau alte BDI reprezentative pentru domeniul său de activitate; 6. Să își fi adus o contribuție hotărâtoare la finalizarea unui/unor laboratoare didactice și de cercetare; 7. Să fi avut contribuții importante în conducerea și administrarea universității; 8. Să aibă o recunoaștere națională și internațională consistentă (membru al Academiei Române, AOSR, ASTR, sau Fundații profesionale naționale sau internaționale, Dr.HC, conducător de teze de doctorat în cotutelă, membru în juriile unor teze de doctorat din străinătate, profesori invitați, etc.) Art.4. Profesorii emeriți au următoarele drepturi: 1. Pot fi invitați la ședințe ale Senatului POLITEHNICII București, la care este utilă expertiza lor fără drept de vot;",
        "url": "https://upb.ro/wp-content/uploads/2025/01/Regulament-Profesor-Emerit_final.pdf",
        "type": "pdf",
        "filename": "Regulament-Profesor-Emerit_final.pdf",
        "page_number": 1,
        "table_id": null,
        "table_text": null
    },
    {
        "id": "329821083ecba5b788e483be5da69e67e1a5068aa23bc52adaad31e356ad7d20-2",
        "text": "2. Participă la activitățile didactice, de cercetare, consultanță și formare continuă ale POLITEHNICII București, pe bază de contract, cu respectarea dispozițiilor legale în vigoare, 3. Pot face parte din școli doctorale în care au doctoranzi; 4. Primesc, din partea Senatului POLITEHNICII București, placheta cu medalia și diploma de profesor emerit; Art.5. Prezentul Regulament intră în vigoare la data adoptării. Regulamentul pentru acordarea titlului de Profesor Emerit a fost adoptat în şedinţa Senatului POLITEHNICII București din data de 28.03.2024",
        "url": "https://upb.ro/wp-content/uploads/2025/01/Regulament-Profesor-Emerit_final.pdf",
        "type": "pdf",
        "filename": "Regulament-Profesor-Emerit_final.pdf",
        "page_number": 2,
        "table_id": null,
        "table_text": null
    }
]