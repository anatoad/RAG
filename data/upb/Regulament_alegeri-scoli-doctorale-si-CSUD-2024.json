[
    {
        "id": "4bf029bda8e08d73f5c675cab37e0324d570c4369f2f7e53f30645c164a2ccf1-1",
        "text": "MINISTERUL EDUCAȚIEI Universitatea Națională de Știință și Tehnologie POLITEHNICA București R E G U L A M E N T privind organizarea alegerilor conducerilor Şcolilor Doctorale și a Consiliului Studiilor Universitare de Doctorat în Universitatea Națională de Știință și Tehnologie Politehnica Bucureşti Bucureşti 2024 Regulament pentru organizarea alegerilor în Şcolile doctorale și CSUD 1. ORGANIZAREA ALEGERILOR ÎN ŞCOLILE DOCTORALE Art. 1. Școlile doctorale (ȘD) organizează ședințe pentru propunerea alegerii membrilor Consiliului Școlii Doctorale (CȘD), a Directorului Școlii Doctorale și a reprezentantului propus în CSUD, la care participă conducătorii de doctorat din școala respectivă. Ședinta este condusă de Decanul de vârstă al conducătorilor de doctorat prezenți, care nu candidează. Art. 2. La nivelul şcolii doctorale, Directorul Școlii Doctorale, membrii Consiliului şcolii doctorale și reprezentantul propus în CSUD sunt aleşi prin votul universal, direct şi secret al conducătorilor de doctorat, respectiv al studenţilor- doctoranzi din şcoala doctorală respectivă. Au dreptul de a fi alese, persoanele care au calitatea de conducător de doctorat în respectiva şcoală doctorală. Mandatul membrilor CŞD este de 5 ani. Studenţii-doctoranzi au cel puţin un reprezentant în cadrul CȘD. Art. 3. Consiliul Școlii doctorale este format din 3 persoane (2 conducători de doctorat și 1 student-doctorand) daca ȘD are maxim 50 doctoranzi, 5 persoane (3 conducători de doctorat, 1 student-doctorand și 1 personalitate din afara universității) dacă ȘD are între 51 și 100 doctoranzi și respectiv 7 persoane (4 conducători de doctorat, 2 studenți-doctoranzi și 1 personalitate din afara universității) daca ȘD are mai mult de 100 doctoranzi. Art. 4. Directorul ȘD este membru al Consiliului Școlii Doctorale.",
        "url": "https://upb.ro/wp-content/uploads/2022/11/Regulament_alegeri-scoli-doctorale-si-CSUD-2024.pdf",
        "type": "pdf",
        "filename": "Regulament_alegeri-scoli-doctorale-si-CSUD-2024.pdf",
        "page_number": 1,
        "table_id": null,
        "table_text": null
    },
    {
        "id": "4bf029bda8e08d73f5c675cab37e0324d570c4369f2f7e53f30645c164a2ccf1-2",
        "text": "Membrii CȘD care sunt cadre didactice sau cercetători trebuie sa aibă dreptul de a conduce doctorate, în țară sau în străinatate, să îndeplinească standardele minimale și obligatorii pentru acordarea atestatului de abilitare în vigoare la data desemnarii lor ca membrii ai Consiliului Școlii doctorale. Candidații la poziția de Director al Școlii doctorale trebuie să nu fi împlinit vârsta de 70 ani la data desfășurării ședinței de alegeri. Personalitățile din afara universității sunt alese ca membrii ai Consiliului Școlii doctorale dintre personalitățile știintifice a căror activitate științifică are o recunoaștere internațională semnificativă și/sau personalități din sectoarele industriale și socio-economice relevante. Școlile doctorale pot propune și membrii de onoare ai Consiliului Școlii doctorale dintre cadrele didactice din afara universității, cu reputație națională sau internațională care contribuie la dezvoltarea și reprezentarea internațională a Școlii doctorale. Art. 5. Candidații la funcția de Director ȘD depun cu minim 3 zile înainte de data ședinței de alegeri un dosar de candidatură care trebuie sa cuprindă: • Adeverință de cadru didactic titular în universitate • Ordinul de ministru de atestare a abilitării/calității de conducator de doctorat • Fișa de îndeplinire a standardelor minimale de abilitare în vigoare • CV • Lista lucrări publicate • Program managerial 1 Regulament pentru organizarea alegerilor în Şcolile doctorale și CSUD Consiliul Școlii Doctorale în exercițiu va asigura afișarea pe site-ul școlii doctorale a tuturor informaţiilor necesare (exemplu, data organizării alegerilor, data şi ora limită pentru depunerea candidaturilor). Art. 6. Alegerile se considera valide indiferent de numărul persoanelor care participă la vot. Art. 7. În cadrul ședinței de alegeri Directorul în exercițiu al Școlii Doctorale prezinta un raport de activitate. Candidații la funcția de Director ȘD prezintă în cadrul ședinței de alegeri un program managerial pentru perioada 2024-2029.",
        "url": "https://upb.ro/wp-content/uploads/2022/11/Regulament_alegeri-scoli-doctorale-si-CSUD-2024.pdf",
        "type": "pdf",
        "filename": "Regulament_alegeri-scoli-doctorale-si-CSUD-2024.pdf",
        "page_number": 2,
        "table_id": null,
        "table_text": null
    },
    {
        "id": "4bf029bda8e08d73f5c675cab37e0324d570c4369f2f7e53f30645c164a2ccf1-3",
        "text": "Se alege Directorul ȘD și apoi se aleg membrii Consiliului Școlii Doctorale și respectiv reprezentantul propus în CSUD prin votul direct, secret şi egal al conducătorilor de doctorat din Școala doctorală respectivă. Deciziile se iau cu votul majorității simple a celor prezenți, în condițiile respectării prevederilor de la Art. 6. Art. 8. Calendarul alegerilor conducerilor Şcolilor doctorale este prezentat in Anexa 1, iar lista Școlilor doctorale este prezentată în Anexa 2. Art. 9. Numărul membrilor CSUD este de 17, dintre care Directorul CSUD, 1 reprezentant al Școlilor Doctorale din Centrul universitar Pitești (cel care are cel mai mare număr de voturi pentru exprimate dintre reprezentanții propuși în ședințele de alegeri ale ȘD) și 5 studenți doctoranzi desemnați prin Metodologia proprie de organizare a alegerilor. Art. 10. Pentru celelalte 10 poziții din CSUD se desemnează persoanele dintre reprezentanții propuși în ședințele de alegeri ale ȘD, în ordinea numărului de voturi pentru exprimate. La un număr egal de voturi se alege reprezentantul propus care are cel mai mare număr de articole indexate WoS. Art. 11. Toți Directorii ȘD care nu sunt membrii CSUD au statut de invitați permanenți la ședințele CSUD. 2. OPIS ANEXE Anexa 1. Calendarul alegerilor conducerilor Şcolilor Doctorale. Anexa 2. Lista Școlilor Doctorale 2 Regulament pentru organizarea alegerilor în Şcolile doctorale și CSUD ANEXA 1 Calendarul alegerilor conducerilor Școlilor Doctorale 1. Afișarea Regulamentului și anunțarea ședințelor de alegeri în Școlile Doctorale: 02.10.2024 – 04.10.2024 2. Depunerea candidaturilor pentru funcția de Director ȘD: 07.10-10.10.2024 3. Ședințele de alegeri ale Școlilor doctorale: 14.10.2024 – 18.10.2024 4. Confirmarea Directorilor Școlilor Doctorale de către Senat: până la 25.10.2024 3 Regulament pentru organizarea alegerilor în Şcolile doctorale și CSUD ANEXA 2 Şcolile doctorale Nr.crt. Şcoala doctorală",
        "url": "https://upb.ro/wp-content/uploads/2022/11/Regulament_alegeri-scoli-doctorale-si-CSUD-2024.pdf",
        "type": "pdf",
        "filename": "Regulament_alegeri-scoli-doctorale-si-CSUD-2024.pdf",
        "page_number": 3,
        "table_id": null,
        "table_text": null
    },
    {
        "id": "4bf029bda8e08d73f5c675cab37e0324d570c4369f2f7e53f30645c164a2ccf1-4",
        "text": "= e + ; Şcoala doctorală1 ; Inginerie Electrică ; 2 ; Inginerie Energetică ; 3 ; Automatică şi Calculatoare ; 4 ; Electronică, Telecomunicații şi Tehnologia Informației ; 5 ; Inginerie Mecanică şi Mecatronică ; 6 ; Inginerie Industrială şi Robotică ; 7 ; Ingineria Sistemelor Biotehnice ; 8 ; Transporturi ; 9 ; Inginerie Aerospațială ; 10 ; Ştiința şi Ingineria Materialelor ; 11 ; Inginerie Chimică şi Biotehnologii ; 12 ; Ştiințe Aplicate ; 13 ; Antreprenoriat, Ingineria şi Managementul Afacerilor ; 14 ; Ingineria si Aplicatiile Laserilor si Acceleratorilor ; 13 ; Ştiința Sportului şi Educației Fizice ; 16 ; Filologie ; 17 ; Ingineria autovehiculelor ; 18 ; Inginerie industrială ; 19 ; Interdisciplinară",
        "url": "https://upb.ro/wp-content/uploads/2022/11/Regulament_alegeri-scoli-doctorale-si-CSUD-2024.pdf",
        "type": "pdf",
        "filename": "Regulament_alegeri-scoli-doctorale-si-CSUD-2024.pdf",
        "page_number": 5,
        "table_id": "d417493d60089d1c35cad6daa4337b8ffceaf641beabd534e3d071f9ef94a336",
        "table_text": "| = e + | Şcoala doctorală |\n|--------:|:--|\n| 1 | Inginerie Electrică |\n| 2 | Inginerie Energetică |\n| 3 | Automatică şi Calculatoare |\n| 4 | Electronică, Telecomunicații şi Tehnologia Informației |\n| 5 | Inginerie Mecanică şi Mecatronică |\n| 6 | Inginerie Industrială şi Robotică |\n| 7 | Ingineria Sistemelor Biotehnice |\n| 8 | Transporturi |\n| 9 | Inginerie Aerospațială |\n| 10 | Ştiința şi Ingineria Materialelor |\n| 11 | Inginerie Chimică şi Biotehnologii |\n| 12 | Ştiințe Aplicate |\n| 13 | Antreprenoriat, Ingineria şi Managementul Afacerilor |\n| 14 | Ingineria si Aplicatiile Laserilor si Acceleratorilor |\n| 13 | Ştiința Sportului şi Educației Fizice |\n| 16 | Filologie |\n| 17 | Ingineria autovehiculelor |\n| 18 | Inginerie industrială |\n| 19 | Interdisciplinară |"
    },
    {
        "id": "4bf029bda8e08d73f5c675cab37e0324d570c4369f2f7e53f30645c164a2ccf1-5",
        "text": "19 Interdisciplinară 4",
        "url": "https://upb.ro/wp-content/uploads/2022/11/Regulament_alegeri-scoli-doctorale-si-CSUD-2024.pdf",
        "type": "pdf",
        "filename": "Regulament_alegeri-scoli-doctorale-si-CSUD-2024.pdf",
        "page_number": 5,
        "table_id": null,
        "table_text": null
    }
]