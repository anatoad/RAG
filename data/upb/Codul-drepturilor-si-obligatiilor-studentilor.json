[
    {
        "id": "bcba579c444019f0d3049720ae28075e7e2d3834011a96d548acb8c751e8d95b-1",
        "text": "MINISTERUL EDUCAŢIEI ȘI CERCETĂRII Universitatea Națională de Știință și Tehnologie POLITEHNICA București Codul drepturilor și obligațiilor studenților din cadrul Universității Naționale de Știință și Tehnologie POLITEHNICA București 2025 CUPRINS",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 1,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-2",
        "text": "0 ; 1Capitolul I: DISPOZIȚII GENERALE.........ooiceceee eee eee e e ORR OORR ; 0a 3 ; Capitolul II: DREPTURILE STUDENȚILOR ioiici ee e eee eee eee eee 6 ; Capitolul II: DREPTURILE STUDENȚILOR ioiici ee e eee eee eee eee 6 ; Capitolul III: OBLIGAŢIILE STUDENŢILOR .......ooioiciie c eee eee eee eee eee ; 16 ; Capitolul IV: MONITORIZAREA RESPECTĂRII CODULUI....... oo eee ; 17 ; Capitolul V: DISPOZIȚII FINALE ......liceeeei eee eeee e eee e ee e O AA OO OORR OOORR OORR ; 18 ; ANEXA L.eiiiii eee eee eee e II OORR OOORR OOOR AIER OOORR OOOR APER NAPRR AA OORR OOORR ARR E OOR ; 19",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 2,
        "table_id": "e76c68374eebdfdc35ac93edea36b1302dcbb2680f2f7d1bed8a6d61f99e2ed4",
        "table_text": "| 0 | 1 |\n|:--|:--|\n| Capitolul I: DISPOZIȚII GENERALE.........ooiceceee eee eee e e ORR OORR | 0a 3 |\n| Capitolul II: DREPTURILE STUDENȚILOR .......0ioiici ee e eee eee eee eee 6 | Capitolul II: DREPTURILE STUDENȚILOR .......0ioiici ee e eee eee eee eee 6 |\n| Capitolul III: OBLIGAŢIILE STUDENŢILOR .......ooioiciie c eee eee eee eee eee | 16 |\n| Capitolul IV: MONITORIZAREA RESPECTĂRII CODULUI....... oo eee | 17 |\n| Capitolul V: DISPOZIȚII FINALE ......liceeeei eee eeee e eee e ee e O AA OO OORR OOORR OORR | 18 |\n| ANEXA L.eiiiii eee eee eee e II OORR OOORR OOOR AIER OOORR OOOR APER NAPRR AA OORR OOORR ARR E OOR | 19 |"
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-3",
        "text": "Capitolul I: DISPOZIȚII GENERALE Capitolul II: DREPTURILE STUDENȚILOR Capitolul III: OBLIGAȚIILE STUDENȚILOR Capitolul IV: MONITORIZAREA RESPECTĂRII CODULUI Capitolul V: DISPOZIȚII FINALE ANEXA I Capitolul I: DISPOZIȚII GENERALE Art. 1 (1) Prezentul cod cuprinde drepturile și obligațiile studenților înmatriculați în facultățile din cadrul Universității Naționale de Știință și Tehnologie POLITEHNICA București (denumită, în continuare, „POLITEHNICA București”) și a fost elaborat în conformitate cu prevederile : - art. 4 lit. i), j) și s), art. 11 alin. (7), art. 12 alin. (1), lit. f), art. 13 alin. (4) și (5), art. 14, art. 25 alin. (1), lit. c), art. 34 alin. (1), art. 35 - 38, art. 52 – 68, art. 112 alin. (3), art. 116, Art. 121 – 130, art. 145, art. 149 alin. (25) și (35), art. 193 alin. (1) și art. 218 din Legea nr.199/2023 a învățământului superior, cu modificările și completările ulterioare; - Ordinului ME nr. 4394/2024 privind Codul drepturilor și obligațiilor studenților; - Ordinului ME nr. 4.481/2024 pentru aprobarea Normelor privind accesibilizarea învățământului superior pentru persoanele cu dizabilități; - Ordinului ME nr. 3693/2024 pentru aprobarea Metodologiei-cadru privind organizarea admiterii în învăţământul superior în ciclurile de studii universitare de scurtă durată, de licenţă, de master şi de doctorat; - Ordinului ME nr. 4262/2024 pentru aprobarea Metodologiei privind mobilitatea academică a studenţilor; - Ordinului ME nr. 3691/2024 pentru aprobarea Metodologiei-cadru de organizare şi desfăşurare a examenelor de absolvire, licenţă/diplomă şi disertaţie; - Ordinului ME nr. 6463/2023 privind aprobarea Criteriilor generale de acordare a burselor şi a altor forme de sprijin financiar de la bugetul de stat pentru studenţii şi cursanţii din învăţământul superior de stat, învăţământ cu frecvenţă;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 2,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-4",
        "text": "- CARTEI Universității Naționale de Știință și Tehnologie Politehnica București; - Regulamentelor adoptate de către POLITEHNICA București aplicabile studenților. (2) Statul asigură acces echitabil în învăţământul superior, fără nicio formă de discriminare, cetăţenilor României, cetăţenilor statelor membre ale Uniunii Europene, cetăţenilor statelor aparţinând Spaţiului Economic European şi ai Confederaţiei Elveţiene, precum şi cetăţenilor britanici şi membrilor familiilor acestora ca beneficiari ai Acordului privind retragerea Regatului Unit al Marii Britanii şi Irlandei de Nord din Uniunea Europeană şi din Comunitatea Europeană a Energiei Atomice 2019/C 384 I/01. (3) Organizarea şi funcţionarea sistemului de învăţământ superior din România are la bază principiul fundamental al nediscriminării şi asigurării egalităţii de şanse. (4) Studenții sunt considerați parteneri ai instituțiilor de învățământ superior și membri egali ai comunității academice. Art. 2 (1) Universitatea Națională de Știință și Tehnologie POLITEHNICA București garantează pentru toți studenții săi un învățământ accesibil și inclusiv în ceea ce privește admiterea, parcurgerea și finalizarea studiilor. (2) În POLITEHNICA București și în toate componentele sale organizatorice sunt interzise activitățile care: a) încalcă normele generale de moralitate ale comunității universitare; b) constau în prozelitism politic/ religios; c) pot pune în pericol sănătatea și integritatea fizică și/ sau psihică a studenților, respectiv a personalului didactic, didactic auxiliar și administrativ; d) constau în violență fizică/ sexuală/ psihologică sau bullying. Art. 3 (1) Orice formă de discriminare, așa cum este definită aceasta la art. 2, alin. (1) din Ordonanța Guvernului nr. 137/2000 privind prevenirea și sancționarea tuturor formelor de discriminare, republicată, cu modificările și completările ulterioare, directă sau indirectă, individuală sau de grup, este strict interzisă în cadrul POLITEHNICII București.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 3,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-5",
        "text": "(2) Discriminarea de orice natură, conform criteriilor de la art. 2, alin. (1) din O.G. nr. 137/2000, la nivelul tuturor proceselor tehnico-administrative, academice, decizionale și executive, reprezintă abatere de la normele de etică și deontologie profesională ale POLITEHNICII București și atrage răspunderea civilă, contravențională sau penală, după caz, în condițiile legii. (3) Studenții beneficiază de egalitate de tratament din partea POLITEHNICII București, în conformitate cu Strategia POLITEHNICII București privind combaterea discriminării. (4) Discriminarea de orice natură, conform criteriilor de la art. 2, alin. (1) din O.G. nr. 137/2000 este adusă imediat la cunoștiința Comisiei de Etică. (5) Drepturile și obligațiile studentului-doctorand sunt prevăzute în regulamentul-cadru privind studiile universitare de doctorat, aprobat prin Ordinul Ministerului educației nr. 3020/2024. (6) Drepturile și obligațiile studenților români de pretutindeni sunt prevăzute în acte normative specifice. Art. 4 (1) Calitatea de student, respectiv de student-doctorand, se dobândește prin admiterea la un program de studii universitare de scurtă durată, licență, masterat, respectiv, de doctorat, în urma semnării contractului de studii, dar nu mai târziu de începutul anului universitar. (2) POLITEHNICA București semnează cu fiecare student, student-doctorand, cursant, respectiv cercetător postdoctoral înmatriculat la un program de studii un contract de studii universitare, în concordanță cu prevederile regulamentelor de organizare și desfășurare a programelor de studii și cu respectarea legislației în vigoare. (3) Contractul de studii încheiat între student și POLITEHNICA București în urma admiterii la un program de studii universitare nu se poate modifica în timpul anului universitar, iar acesta cuprinde cel puțin obiectul contractului, drepturile și obligațiile părților, cuantumul taxei de școlarizare și modalitatea de plată, după caz, răspunderea părților și termenul de valabilitate al contractului. (4) Drepturile şi obligaţiile studentului reglementate prin prezentul Cod sunt menționate în contractul de studii încheiat de student cu POLITEHNICA București. Art. 5",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 4,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-6",
        "text": "(1) Studenţii pot înfiinţa sau se pot asocia în structuri sau organizaţii studenţeşti, ateliere, cluburi, cercuri, cenacluri, formaţii artistice şi sportive, precum şi publicaţii, potrivit prevederilor legale. (2) Organizațiile studențești legal constituite la nivel de universitate/ facultate au dreptul de a primi gratuit spaţii pe care să le folosească drept sedii sociale, conform reglementărilor în vigoare. Acestea au dreptul de a beneficia de spații şi pentru activităţile specifice, în spaţiul universitar, în afara orelor de curs şi a altor activităţi prestabilite, prin depunerea unei cereri la secretariatul universităţii/ facultăţii. Activitățile desfășurate de organizațiile studențești legal constituite la nivel de universitate/facultate dedicate studenților universității/facultății au întâietate în utilizarea spațiilor universitare care se pliază pe activitatea respectivă, acestea fiind puse la dispoziție cu titlul gratuit de către universitate/facultate, cu aprobarea Consiliului de Administrație. (3) Organizațiile studențești legal constituite au obligația ca la schimbarea mandatelor să transmită secretariatului universității/ facultății hotărârea Adunării Generale și procesul verbal, alături de datele de contact ale noilor membri din conducere. (4) POLITEHNICA București şi facultăţile din cadrul acesteia cooperează cu organizaţiile studenţeşti legal constituite şi recunoscute la nivel de POLITEHNICA București/ facultate şi se consultă cu acestea pentru aspectele privind dezvoltarea învăţământului superior. (5) Organizaţiile studenţeşti care reprezintă interesele studenţilor la nivelul fiecărei comunităţi universitare pot avea, în condiţiile prevăzute de Carta Universității Naționale de Știință și Tehnologie Politehnica București, reprezentanţi de drept în structurile decizionale şi executive ale universității, cu excepţia acelora în care mandatele se atribuie exclusiv prin alegeri. (6) Organizațiile studențești reprezentative, legal constituite, au dreptul de a delega cel puțin un membru în comisiile de acordare a burselor, a locurilor de cazare în căminele studențești și a locurilor în taberele studențești, conform reglementărilor în vigoare. Art. 6 (1) Studenții sunt membri egali ai comunității academice și, alături de asociațiile studențești care au drept scop reprezentarea studenților, sunt parteneri ai structurilor decizionale ale POLITEHNICII București.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 4,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-7",
        "text": "(2) Deciziile sau hotărârile ce vizează în mod direct studenții trebuie adoptate în urma consultării reprezentanților studenților. (3) Studenţii sunt parteneri cu drepturi depline în procesul de asigurare a calităţii, inclusiv prin implicarea prin reprezentanţi în structurile care au ca scop asigurarea calităţii. (4) Activitatea studenților în cadrul POLITEHNICII București și a comunității universitare este reglementată de principiile prevăzute la art. 126 alin. (1) din Legea nr. 199/2023, cu modificările şi completările ulterioare, respectiv: (a) principiul nediscriminării, în baza căruia toți studenții beneficiază de egalitate de tratament din partea instituției de învățământ superior. Orice discriminare directă sau indirectă față de student este interzisă; (b) principiul dreptului la asistență și la servicii complementare gratuite, exprimat prin: consilierea și informarea studentului de către cadrele didactice, în afara orelor de curs și de activități aplicative, consilierea în vederea orientării profesionale, consilierea psihologică, asistența medicală, accesul la principalele cărți de specialitate și publicații științifice, inclusiv prin accesul la bibliotecile universitare și bibliotecile centrale universitare, accesul la datele referitoare la situația școlară personală, accesul la internet în întreg spațiul universitar; (c) principiul participării la decizie, în baza căruia deciziile în cadrul POLITEHNICA București sunt luate cu participarea reprezentanților studenților; (d) principiul libertății de exprimare, în baza căruia studenții au dreptul să își exprime liber opiniile academice, în cadrul POLITEHNICII București; (e) principiul transparenței și al accesului la informații, în baza căruia studenții au dreptul de acces liber și gratuit la informații care privesc propriul parcurs educațional și serviciile oferite de POLITEHNICA București, inclusiv informații cu privire la programă și cadrele didactice, precum și la viața comunității academice din care fac parte, în conformitate cu prevederile legii. Capitolul II: DREPTURILE STUDENȚILOR Art. 7 (1) În sensul prevederilor Normelor privind accesibilizarea învăţământului superior pentru persoanele cu dizabilităţi, aprobate prin Ordinul Ministrului Educației nr. 4481/2024 , expresiile folosite în prezentul regulament au următoarele semnificaţii:",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 5,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-8",
        "text": "a) persoane cu dizabilităţi - acele persoane care au deficienţe fizice, mentale, intelectuale sau senzoriale de durată, deficienţe care în interacţiune cu diverse bariere pot îngrădi participarea deplină şi efectivă a acestora în societate, în condiţii de egalitate cu ceilalţi; b) nevoi educaţionale speciale - necesităţile suplimentare/ complementare obiectivelor generale ale educaţiei, adaptate particularităţilor individuale şi celor caracteristice unei anumite deficienţe sau tulburări/dificultăţi de învăţare, care includ şi asistenţă specializată; c) materiale adaptate - toate formele de materiale educaţionale şi suporturi de curs personalizate pentru a îndeplini nevoile specifice de învăţare ale studenţilor cu dizabilităţi/nevoi educaţionale speciale, incluzând, dar fără a se limita la: texte în format Braille, resurse audio, materiale digitale accesibilizate şi orice alte forme adaptate conform nevoilor educaţionale speciale ale beneficiarilor. (2) Categorii de drepturi ale persoanelor cu dizabilităţi/nevoi educaţionale speciale: i. Persoanele cu dizabilităţi/nevoi educaţionale speciale care au calitatea de student într-o instituţie de învăţământ superior, în baza documentelor medicale doveditoare, au următoarele categorii de drepturi: a) cu privire la studii: Locuri finanţate de la bugetul de stat atât la programele de studii universitare de licenţă, cât şi la programele de studii universitare de master, în cadrul cifrei de şcolarizare aprobate, conform art. 128 alin. (8) din Legea învăţământului superior nr. 199/2023, cu modificările şi completările ulterioare; Servicii de informare și comunicare adaptate specific nevoilor acestora pentru facilitarea incluziunii în comunitatea academică; Acces la informații și resurse educaționale în format adaptat nevoilor acestora; Metode de admitere adaptate nevoilor individuale; Metode de evaluare adaptate nevoilor individuale; Sprijin în desfășurarea activităților din cadrul disciplinei \"Practică de specialitate\"; Scutirea/motivarea absenţelor de la activităţile prevăzute în planul de învăţământ cu ocazia participării la controale medicale/terapii/tratamente specifice impuse de dizabilitatea proprie, cu opţiunea, în limita posibilităţii, a recuperării în regim gratuit a acestor absenţe;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 6,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-9",
        "text": "Acces la serviciile unui interpret de limbaj mimico-gestual, dacă asistenţa sa este necesară şi solicitată de către acestea; b) cu privire la accesibilitate: Acces adaptat în în spaţiile campusului universitar (amfiteatre, săli de curs, săli de laborator/activităţi practice/seminare, biblioteci, săli de sport, spaţii de cazare, cantine etc.), conform prevederilor legale în vigoare; Acces gratuit cu autoturismul personal în campusul universitar şi loc de parcare a acestuia, după caz; Spații de cazare și grupuri sanitare adaptate nevoilor acestora, precum şi prioritate la ocuparea locurilor de cazare în căminele studenţeşti, în special a locurilor de cazare situate la parter, în clădiri adaptate accesului persoanelor cu dizabilităţi; Acces gratuit la dispozitivele/echipamentele/software-urile asistive existente în universitate pentru facilitarea desfăşurării procesului de predare-învăţare; c) privind servicii de suport: Servicii specializate gratuite de consiliere și asistență psihopedagogică/vocațională/pentru carieră, prin Centrul de Consiliere şi Orientare în Carieră al universității Servicii de asistenţă medicală, stomatologică şi psihologică gratuite în cabinetele medicale, cabinetele stomatologice din universitate, în policlinici şi unităţi spitaliceşti, conform prevederilor legale în vigoare, în limita disponibilității; Servicii de asistență în desfășurarea activităților didactice, adaptate nevoilor individuale; Însoțitor în timpul activităților didactice sau în timpul susţinerii examenelor de evaluare a cunoştinţelor, la solicitarea acestora, după caz; d) de natura financiară: Dreptul la toate categoriile de burse, inclusiv burse sociale, conform prevederilor legale în vigoare; Reducere, la cerere, cu 50% a tarifelor pentru cazare şi masă la cantinele studenţeşti ale universității; Reducere sau gratuitate, după caz, a costurilor de transport, cu respectarea prevederilor legale în vigoare; e) de natură socială: Acces la oportunităţi de învăţare, oferite de programe de mobilitate naţionale şi internaţionale, conform prevederilor legale în vigoare; Acces la activitățile nonformale/extracurriculare organizate de universitate;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 7,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-10",
        "text": "Locuri gratuite în tabere de odihnă, o dată pe an, indiferent de forma de învăţământ, împreună cu asistenţii personali şi asistenţii personali profesionişti, după caz; ii. Persoanele cu dizabilităţi/nevoi educaţionale speciale au acces liber la orice formă de educaţie, indiferent de tipul şi gradul dizabilităţii/nevoilor educaţionale ale acestora, cu respectarea prevederilor legislaţiei în vigoare. iii. Educaţia studenţilor cu tulburări specifice de învăţare, respectiv dislexie, disgrafie, discalculie, este asigurată prin metode psihopedagogice consacrate şi prin abordare adecvată, potrivit prevederilor art. 129 alin. (2) din Legea nr. 199/2023 a învăţământului superior, cu modificările şi completările ulterioare. iv. Persoanele cu dizabilităţi/nevoi educaţionale speciale care au calitatea de student într-o instituţie de învăţământ superior respectă prevederile referitoare la obligaţiile studenţilor cuprinse în Codul drepturilor şi obligaţiilor studentului, aprobat prin ordin al ministrului educaţiei, precum şi în regulamentele interne ale instituţiei. v. Studenţii cu dizabilităţi/nevoi educaţionale speciale, beneficiari ai materialelor adaptate în scopuri educaţionale, au obligaţia să utilizeze aceste materiale doar în scopurile stabilite de universitate. Distribuirea sau utilizarea în alt scop a acestor materiale se efectuează doar cu aprobarea scrisă a Politehnicii București. Art. 8 (1) Pe întreaga perioadă a studiilor universitare la care sunt înmatriculați, studenții beneficiază de următoarele drepturi: (a) dreptul de a beneficia de învățământ gratuit, conform legii, pentru toate activitățile din planul de învățământ, cu excepția situațiilor în care sunt înmatriculați la studii în regim cu taxă de şcolarizare și/sau datorează taxe, potrivit dispozițiilor legale şi Regulamentelor POLITEHNICA Bucureşti; (b) dreptul la învățământ de calitate; (c) dreptul de a frecventa concomitent mai multe programe de studii, în condițiile legii; (d) dreptul la mobilitate definitivă de la o instituție de învățământ superior la alta, conform prevederilor legislației în vigoare;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 7,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-11",
        "text": "(e) dreptul de a utiliza laboratoarele, sălile de curs şi de seminar, bibliotecile şi sălile de lectură, toate celelalte mijloace puse la dispoziție de POLITEHNICA Bucureşti şi de facultate pentru pregătirea profesională şi pentru activitățile cultural-sportive, precum şi dreptul la asistența şi la serviciile complementare (asigurate gratuit), în condițiile legii; (f) dreptul de a primi burse şi alte forme de sprijin material, în conformitate cu normele legale în vigoare şi cu regulamentele stabilite de POLITEHNICA Bucureşti şi de facultate; (g) dreptul de a fi cazat în cămine şi de a lua masa la cantinele POLITEHNICA Bucureşti, în condițiile prevăzute de regulamentele în vigoare şi în limita locurilor disponibile; (h) dreptul de a participa și a fi reprezentați în toate structurile decizionale şi consultative ale universității , în condițiile legii; (i) dreptul de a alege şi de a fi ales în organizațiile studențeşti legal constituite şi/sau ca reprezentant al studenților, după caz, în: Consiliul facultății, CSUD, Consiliile şcolilor doctorale, Consiliul de Administrație, ori în Senat; (j) dreptul de libertate de exprimare, a opiniilor academice; (k) dreptul de acces echitabil la oportunități de învățare oferite de programe de mobilitate naționale și internaționale; (l) dreptul de a beneficia, în condițiile prevăzute de regulamentele relevante, de burse de mobilitate pentru studii la alte universități din țară şi din străinătate; (m) dreptul de a primi, la cerere şi conform reglementărilor în vigoare, adeverințe, duplicate de pe actele de studii şi situații şcolare; (n) dreptul de acces la principalele cărți de specialitate și publicații științifice, la bibliotecile universitare și bibliotecile centrale universitare; (o) dreptul la suport de curs gratuit, reprezentând notițe, prezentări sau alte materiale care rezumă conținutul predat, în format fizic sau electronic, și acces la toate materialele didactice disponibile în mod gratuit în bibliotecile universitare sau pe site-ul facultății. ;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 8,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-12",
        "text": "(p) dreptul de a avea acces, liber şi gratuit, la informații, asupra planului de învățământ, fişelor de disciplină, programelor analitice şi cadrelor didactice, formelor de evaluare, calendarului anului academic, bibliografiei de specialitate şi asupra altor aspecte care privesc propriul parcurs educațional şi serviciile oferite de instituție, potrivit legii; fişa şi programa disciplinei se comunică în primele două săptămâni de la începutul fiecărui semestru. Orice modificare ulterioară a modalităților de evaluare și examinare poate fi făcută doar cu acordul studenților. Fișa disciplinei în formă actualizată se face publică studenților prin intermediul platformei de e-Learning utilizate și/sau a site-ului facultății/instituției de învățământ superior; (q) dreptul de a beneficia la începutul primului an de studiu de un „Ghid al studentului“, cu informații referitoare la: drepturile și obligațiile studentului, disciplinele din planul de învățământ, serviciile puse la dispoziție de instituția de învățământ superior, procedurile de evaluare, cuantumul taxelor, baza materială a instituției de învățământ superior și a facultății, informații despre asociațiile studențești legal constituite, modalități de acces la burse și alte mijloace de finanțare, mobilități, precum și alte facilități și subvenții acordate etc. Instituțiile de învățământ superior pot să sprijine realizarea acestuia de către asociațiile studențești; (r) dreptul de a beneficia de un îndrumător/tutore de an/serie/grupă, în funcție de dimensiunea acestor formațiuni de studiu, din rândul cadrelor didactice din facultatea în cadrul căreia sunt înmatriculați. (s) dreptul de a fi informat asupra rezultatelor evaluării de la examene şi verificări; (t) dreptul de a participa la evaluarea semestrială a cursurilor, seminarelor, lucrărilor practice, a prestației cadrelor didactice și a altor aspecte educaționale și/sau organizatorice legate de programul de studii urmat, potrivit prevederilor legale. Participarea studenților la aceste procese de evaluare se realizează în mod anonim. (u) dreptul de acces la regulamente, hotărâri, decizii, procese-verbale și alte documente ale instituției la care studiază, în condițiile legislației în vigoare;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 9,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-13",
        "text": "(v) drepturi de autor și de proprietate intelectuală pentru rezultatele obținute prin activitățile de cercetare-dezvoltare, creație artistică și inovare, conform legislației în vigoare, reglementărilor instituționale universitare și eventualelor contracte între părți; (w) dreptul de a beneficia gratuit de servicii de informare și consiliere academică, profesională, psihologică și socială, conexe activității de învățământ, puse la dispoziție de instituția de învățământ superior, potrivit legislației în vigoare și reglementărilor instituționale universitare; (x) dreptul de a întrerupe și relua studiile conform legislației în vigoare și reglementărilor instituționale universitare; (y) dreptul de a studia în limba maternă sau într-o limbă de circulație internațională, dacă există această posibilitate în instituția de învățământ superior, în limita locurilor atribuite pentru acest tip de program de studii; (z) dreptul de a beneficia, la cerere, de feedback personalizat din partea cadrelor didactice în urma fiecărui proces de evaluare la care participă;dreptul la o evaluare obiectivă și nediscriminatorie a rezultatelor învățării dobândite după parcurgerea unei discipline, cu respectarea fișei disciplinei, și dreptul de a cunoaște baremul după care au fost evaluați. (aa) dreptul de a contesta notele obținute la examenele scrise, conform regulamentelor interne ale instituției de învățământ superior. Rezolvarea contestației va fi făcută de către o comisie din care nu fac parte cadrele didactice care au evaluat inițial, în prezența studentului contestatar, în cazul în care studentul solicită acest lucru; (bb) dreptul de a avea acces la situația școlară personală; (cc) dreptul de a fi consultați de cadrele didactice cu privire la programarea datelor de examinare; (dd) dreptul de a beneficia de un proces educațional centrat pe student în vederea dezvoltării personale, integrării în societate și dezvoltării capacității de angajare, păstrării locului de muncă și mobilității pe piața muncii; (ee) dreptul de a beneficia de trasee flexibile de învățare, conform reglementărilor legale. În acest sens, în cadrul programului de studii se asigură un număr minim de două variante pentru fiecare disciplină/set de discipline opțională/opționale din planul de învățământ;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 9,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-14",
        "text": "(ff) dreptul de a avea acces la software specializat pentru stabilirea gradului de similitudine, pus la dispoziție de instituția de învățământ superior, în elaborarea lucrărilor academice, conform reglementărilor instituționale; (gg) dreptul de a participa la activități extracurriculare, științifice, tehnice, cultural- artistice și sportive, precum și la cele pentru studenții capabili de performanțe, finanțate de la bugetul de stat sau din bugetele instituțiilor de învățământ superior; (hh) dreptul de a avea acces gratuit la internet wireless pentru toți membrii comunității universitare în întreg spațiul universitar. Caracteristicile tehnice ale rețelei de internet trebuie să permită accesul la activități didactice online, la conferințe în format audio- video, precum și la orice altă activitate specifică procesului educațional; (ii) alte drepturi prevăzute prin regulamentele universitare şi legislația în vigoare; (jj) dreptul la protecția datelor cu caracter personal, în conformitate cu prevederile Regulamentului (UE) 2016/679; (2) Instituțiile de învățământ pot acorda premii, burse, locuri în tabere și alte asemenea stimulente studenților cu performanțe universitare, precum și celor cu rezultate remarcabile în educația și formarea lor profesională, în activități culturale, civice, de voluntariat și sportive, inclusiv la competițiile sportive universitare, în baza autonomiei universitare și a reglementărilor legale. (3) Studenții nu pot fi constrânși să participe la mai mult de 8 ore pe zi de activități didactice prevăzute în planul de învățământ al programului de studii la care sunt înmatriculați, cu excepția disciplinelor facultative sau care fac obiectul unui alt contract de studii. (4) Studenții au dreptul de a beneficia de consultații cu cadrele didactice care desfășoară activități de predare cu aceștia în semestrul respectiv, în conformitate cu reglementările legale. (5) Studenții au dreptul de a le fi recunoscute competențele dobândite în contexte nonformale și informale, în conformitate cu legislația în vigoare. (6) Criteriile de promovabilitate, precum și condițiile de mărire a notei aferente unei discipline se stabilesc, conform autonomiei universitare, în reglementările proprii ale instituției de învățământ superior.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 10,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-15",
        "text": "(7) Persoana care a beneficiat de școlarizare în cadrul unui program de studii universitare pe loc finanțat de la bugetul de stat are, în condițiile legii, dreptul de a urma un alt program de studii universitare în cadrul aceluiași ciclu de studii universitare: (a) în regim cu taxă , dacă instituția de învățământ superior de stat organizează programul și în acest mod; (b) în regim gratuit, cu finanțare de la bugetul de stat, în condițiile în care persoana achită contravaloarea serviciilor de școlarizare de care a beneficiat anterior cu finanțare de la bugetul de stat, integral sau parțial, în cazurile în care programul de studii la care a fost admisă este organizat doar cu finanțare integrală de la buget. Studenții pot achita contravaloarea serviciilor de școlarizare de care au beneficiat anterior Ministerului Educației, conform unei metodologii aprobate prin ordin al ministrului educației; (c) în regim gratuit, doar în cazul programelor universitare de masterat profesional de conducere interarme, care sunt obligatorii pentru evoluția ofițerilor în cariera militară, precum și în cazul programelor universitare de masterat profesional pentru formarea ofițerilor de informații și pentru formarea inițială a ofițerilor/ofițerilor de poliție din Ministerul Afacerilor Interne. (8) În conformitate cu autonomia universitară instituțiile de învățământ superior pot oferi scutiri parțiale sau totale de la plata taxelor de școlarizare, în baza unor criterii sociale, în conformitate cu reglementările proprii. Art. 9 (1) Studenţii au dreptul de a cunoaşte mecanismele prin care se stabilesc taxele de studiu, precum şi alte taxe percepute de instituția de învățământ superior, în conformitate cu Carta Universității. (2) Studenţii au dreptul să fie informaţi cu privire la numărul, tipul şi cuantumul fiecărei taxe practicate de instituțiile de învățământ superior. Cuantumul taxelor este aprobat de Senatul universitar și publicat pe site-ul instituțiilor de învățământ superior cu cel puțin 3 luni înainte de începutul fiecărui an universitar. Taxa de studiu nu se poate modifica în cursul unui ciclu de studii, decât prin indexarea cu rata inflației. (3) Statutul de student cu taxă se modifică în condițiile stabilite de senatul universitar, la începutul fiecărui an universitar.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 11,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-16",
        "text": "(4) POLITEHNICA București nu percepe taxe suplimentare studenţilor pentru procesul de reclasificare a acestora de pe un loc cu taxă pe un loc finanţat de la bugetul de stat sau viceversa. Art. 10 Studenții beneficiază de următoarele drepturi privind practica de specialitate: (d) dreptul la practică în conformitate cu obiectivele programului de studii universitare, în baza prevederilor regulamentelor POLITEHNICII București; (e) dreptul de a beneficia, cf. prevederilor art. 128 alin. (25) din Legea nr. 199/2023, cu modificările și completările ulterioare, de acoperirea costurilor necesare pentru efectuarea practicii comasate, pentru perioada prevăzută în planurile de învățământ, inclusiv cheltuieli de masă, cazare și transport, în situațiile în care practica se desfăşoară în afara centrului universitar respectiv; (f) dreptul de a beneficia, pe parcursul anului universitar în care se va desfășura practica de specialitate, de o prezentare a partenerilor de practică ai instituției de învățământ superior, din domeniul de studii al studenților; (g) dreptul de a beneficia de cazare în căminele studențești ale instituției de învățământ superior pe perioada efectuării practicii obligatorii în aceleași condiții și cu același regim și tarif de plată ca în timpul anului (aici se încadrează și studenții scutiți de plată din diverse motive), dacă stagiul de practică se desfășoară în același centru universitar; (h) dreptul de a beneficia de un tutore de practică, ale cărui atribuții vor fi detaliate în regulamentul instituțional privind desfășurarea practicii; (i) dreptul de a evalua calitatea stagiului de practică efectuat și de a sesiza deficiențe cu privire la partenerul de practică, dacă a fost selectat din lista pusă la dispoziție de instituție; (j) dreptul la recunoaşterea practicii efectuate individual, după evaluarea gradului de îndeplinire a obiectivelor de practică menționate în fișa disciplinei de practică și în conformitate cu regulamentele POLITEHNICII București. Art. 11",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 12,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-17",
        "text": "(1) Studenţii sunt reprezentaţi în structurile consultative, decizionale şi executive din cadrul POLITEHNICA București și ale facultăților potrivit prevederilor Legii nr. 199/2023 cu modificările și completările ulterioare, Cartei Universităţii și Regulamentului de alegere a reprezentanţilor studenţilor în structurile de conducere ale Universităţii. (2) Studenţii participă la luarea deciziilor din cadrul Universității în temeiul următoarelor drepturi: (a) dreptul de a alege şi de a fi aleşi în structuri de conducere ale instituției de învățământ superior, conform legislației în vigoare; (b) dreptul de a fi reprezentați în Senatul Universitar, în Consiliul Facultăţii, în Consiliul pentru Studiile Universitare de Doctorat, în Comisia de Etică și în Comisia pentru Evaluarea și Asigurarea Calității, într-o proporţie de minimum 25%, în condiţiile legislației în vigoare și ale Cartei universitare; (c) dreptul de a fi reprezentați în structurile instituției de învățământ superior care gestionează serviciile sociale, inclusiv comisiile de distribuire a locurilor de cazare, de acordare a burselor și de alocare a locurilor în taberele studențești; (d) dreptul de a participa la procedurile privind stabilirea modalităţii de desemnare a rectorului prin reprezentanţi, precum şi în procesul de desemnare a acestuia, indiferent de modalitatea de desemnare, potrivit legislației în vigoare; (e) dreptul de a fi informaţi şi consultaţi de către reprezentanţii studenţilor în legătură cu hotărârile votate în structurile de conducere ale POLITEHNICII București; (f) dreptul de a fi implicați în procesul de administrare a locurilor din cămine pentru studenți, prin constituirea de comitete de cămin, formate din administratorul căminului și un număr de reprezentanți ai studenților, stabilit și aleși în conformitate cu prevederile regulamentelor interne ale POLITEHNICII București; (g) dreptul de a li se motiva absențele de la activitățile academice, precum cursuri, seminare, laboratoare sau lucrări practice, în cazul participării la ședințele organismelor decizionale, în calitate de studenți reprezentanți. (3) Statutul de student reprezentant nu poate fi condiționat de conducerea POLITEHNICII București, inclusiv în raport cu performanţele academice sau prezenţa la activități didactice.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 12,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-18",
        "text": "Cadrele didactice nu se pot implica în procedurile de alegere a studenţilor reprezentanţi, indiferent de nivelul de reprezentare. (4) Un student nu poate avea calitatea de student reprezentant în structuri decizionale (consiliul facultății, senatul universitar, consiliul de administraţie) pentru mai mult de 5 ani, indiferent de perioada în care s-au derulat mandatele şi de întreruperile acestora, excepție făcând mandatele de reprezentare în Consiliul Școlii Doctorale și Consiliul Studiilor Universitare de Doctorat, care se reglementează prin Cartă. (5) Un student înmatriculat la un program de studii universitare de scurtă durată, licență sau masterat, care are încheiat un contract individual de muncă cu instituția de învățământ superior la care este înmatriculat este incompatibil cu statutul de student reprezentant în structurile de conducere ale facultății sau instituției de învățământ superior. Statutul de student reprezentant încetează automat la momentul încheierii contractului individual de muncă, atunci când studentul începe efectiv desfășurarea activității în cadrul POLITEHNICA București. (6) Reprezentanţii studenţilor în Consiliile Facultăţilor şi în Senatul Universităţii sunt aleşi prin votul direct, secret şi universal al studenţilor de la nivelul facultăţii respective, cu respectarea Regulamentului de alegere a reprezentanţilor studenţilor în structurile de conducere ale Universităţii. (7) Procesul de desemnare a studenţilor membri în orice alte structuri consultative, deliberative şi executive se realizează în baza autonomiei universitare şi se stabileşte de către organizaţiile studenţeşti legal constituite şi recunoscute la nivelul Universităţii. (8) Studenții au dreptul de a participa anual, conform unei metodologii adoptate de Senatul universitar, la evaluarea activității studenților reprezentanți. Participarea studenților la aceste procese de evaluare se realizează în mod anonim, iar rezultatele statistice ale evaluărilor se vor disemina studenților prin intermediul canalelor oficiale de comunicare ale Universității/ facultății, după caz. Art. 12 (1) Toate actele de studii eliberate de POLITEHNICA București, precum și cele care atestă statutul de student, cum sunt adeverințele, carnetele sau legitimațiile, se eliberează în mod gratuit. Adeverințele pot fi transmise și online la cererea studentului.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 13,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-19",
        "text": "În cazul eliberării duplicatelor actelor de studii, POLITEHNICA București percepe taxele stabilite în temeiul autonomiei universitare. (2) Studenţii înmatriculaţi la forma de învăţământ cu frecvenţă în POLITEHNICA București beneficiază de tarif redus cu 90% pe mijloacele de transport local în comun, transportul intern auto, cu metroul, precum și pentru transportul intern feroviar la toate categoriile de trenuri, clasa a II-a și naval, conform prevederilor legale, până la împlinirea vârstei de 30 de ani. (3) Studenţii beneficiază de tarife reduse cu 75% pentru accesul la muzee, concerte, spectacole de teatru, operă, film, la bazele sportive publice, precum şi la alte manifestări culturale şi sportive organizate de instituţii publice, în limita bugetelor aprobate. (4) Studenţii sunt încurajaţi să participe la acţiuni de voluntariat, pentru care pot primi un număr de credite de studii transferabile, conform legislației în vigoare. Numărul creditelor şi modalitatea de acordare a acestora sunt stabilite de Senatul Universităţii. Art. 13 (1) Studenţii beneficiază de următoarele drepturi sociale: (a) asistență medicală, stomatologică şi psihologică gratuită în cabinetele medicale, cabinetele stomatologice din POLITEHNICA București, în policlinici și unități spitaliceşti, în conformitate cu legislația în vigoare; (b) cazare, în limita resurselor financiare alocate și a spațiilor disponibile, pentru perioada prevăzută în planurile de învățământ (c) subvenţii pentru cazare studenţilor care aleg altă formă de cazare decât căminele instituţiilor de învăţământ superior, conform normelor adoptate prin ordin al ministrului educației; (d) dreptul de a avea acces gratuit în spaţiile universitare pentru a organiza proiecte pentru studenţi sau pentru a derula activităţile extracurriculare interne, în afara orarului activităților didactice şi a altor activităţi prestabilite, în conformitate cu reglementările proprii. Aceste activități au întâietate în utilizarea spațiilor; (e) dreptul de a sesiza abuzuri şi nereguli şi de a cere verificarea şi evaluarea acestor sesizări de către organisme specializate prevăzute de legislaţia în vigoare, precum şi dreptul la protecţia celor care sesizează, potrivit Legii nr. 361/2022 privind protecţia avertizorilor în interes public;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 14,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-20",
        "text": "(f) dreptul de a le fi înregistrate toate cererile scrise şi semnate sau transmise la adresele oficiale de e-mail ale Universității şi de a primi răspuns scris, respectiv prin mijloace electronice la aceste cereri, în condiţiile stabilite de lege şi de regulamentele universitare, în termen de maxim 30 de zile calendaristice; (g) dreptul la un termen de înscriere de cel puţin 10 zile lucrătoare de la afişarea anunţului pentru concursurile organizate în instituția de învățământ superior, inclusiv cele pentru burse, tabere, cazare şi mobilităţi; (h) studenţii din grupurile defavorizate definite conform Legii asistenţei sociale nr. 292/2011, cu modificările şi completările ulterioare, beneficiază de scutirea de la plata taxelor de şcolarizare şi finalizare a studiilor, în condiţiile finanţării acestora de către stat, prin bugetul Ministerului Educaţiei, conform prevederilor legale; (i) dreptul de a beneficia de un mediu de învățare sigur și sănătos, inclusiv prin facilitarea accesului la informații despre sănătate fizică, mintală, stare de bine și la servicii de consiliere; (j) dreptul de a beneficia de acces gratuit la bazele sportive ale POLITEHNICII București, în afara orarului activităților didactice programate în aceste spații, în conformitate cu regulamentele instituționale universitare. Accesul acestora are întâietate în fața altor activități externe. (2) Pe toată durata activității de învățare prin muncă, studentul înmatriculat în forma de învățământ superior dual beneficiază de recunoașterea vechimii în muncă și specialitate, fără plata contribuțiilor sociale obligatorii reglementate prin Legea nr. 227/2015 privind Codul fiscal, cu modificările și completările ulterioare. (3) POLITEHNICA București poate susţine financiar activităţile de performanţă, la nivel naţional şi internaţional, ale elevilor, studenţilor şi cadrelor didactice îndrumătoare, inclusiv prin acoperirea taxelor de participare şi a cheltuielilor de deplasare în ţară şi străinătate, în conformitate cu prevederile legale; (4) Universitatea poate acorda şi premii, burse şi alte stimulente financiare elevilor, studenţilor cu performanţe şi cadrelor didactice îndrumătoare ale acestora, precum şi cu rezultate remarcabile în activităţile extraşcolare sau în activităţi culturale şi sportive, precum şi elevilor şi studenţilor în situaţie de risc, conform prevederilor legale;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 14,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-21",
        "text": "(5) Copiii personalului aflat în activitate în sistemul de învăţământ sau ai celor care s-au pensionat din sistemul de învăţământ, copiii cu unul sau ambii părinţi decedaţi, copiii din familii monoparentale, precum şi cei care provin din grupurile defavorizate definite conform Legii asistenţei sociale nr. 292/2011, cu modificările şi completările ulterioare, beneficiază, după momentul înmatriculării, de gratuitate la cazare în cămine şi internate, fiind sprijiniţi prin subvenţie pentru cămine-cantine majorată de Ministerul Educaţiei. Art. 14 (1) Studenţii pot beneficia de următoarele tipuri de burse din fondurile de la bugetul de stat: (a) burse de excelență olimpică I/ internațională; (b) burse de performanță; (c) burse de studiu; (d) burse pentru masterat didactic; (e) burse pentru învățământ dual; (f) burse sociale; (g) burse speciale; (h) burse de performanță sportivă. (2) Bursele menționate la alin. (1) se acordă în baza criteriilor specifice stabilite prin Metodologia de acordare a burselor și altor forme de sprijin pentru studenții din cadrul POLITEHNICA București. (3) Studenții pot beneficia de burse speciale din fondurile proprii ale POLITEHNICII București pentru stimularea și recompensarea performanțelor academice, culturale artistice și/ sau sportive ale studenților, precum și implicarea acestora în activități extracurriculare derulate în departamentele administrative ale instituției, care deservesc comunitatea academică . (4) Studenții pot beneficia de burse acordate de către operatorii economici și/sau autoritățile locale, cu respectarea legislației în vigoare. (5) Studenţii pot beneficia de burse din venituri proprii extrabugetare ale universității, precum şi alte tipuri de burse, în baza Metodologiei de acordare a burselor și altor forme de sprijin pentru studenții din cadrul POLITEHNICA București, aprobate de senat. (6) Bursele sociale se cumulează cu alte tipuri de burse, dacă studentul îndeplineşte criteriile specifice stabilite în Metodologia de acordare a burselor și altor forme de sprijin pentru studenții din cadrul POLITEHNICA București, pentru ambele categorii de burse;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 15,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-22",
        "text": "(7) Bursele, indiferent de categorie, se acordă pe toată durata anului universitar (12 luni), cu excepţia burselor sociale ocazionale. Acordarea burselor încetează la data pierderii calităţii de student sau a neîndeplinirii criteriilor de promovabilitate, după caz, în conformitate cu regulamentele de organizare şi funcţionare ale instituţiilor de învăţământ superior. Capitolul III: OBLIGAȚIILE STUDENȚILOR Art. 15 (1) În mod corelativ, pe durata cât are contract de studii cu POLITEHNICA Bucureşti, studentul, studentul-doctorand sau cursantul, după caz, au următoarele îndatoriri: a) de a învăță în mod sistematic la toate disciplinele din planul de învățământ şi de a-şi însuşi pe deplin cunoştințele predate potrivit programelor universitare sau postuniversitare, după caz, în scopul unei temeinice pregătiri teoretice şi practice; b) de a respecta normele de etică şi de conduită academică în mediul universitar şi de a avea un comportament demn şi conform cu regulile de conviețuire socială în afara acestuia; c) de a respecta Carta, regulamentele și deciziile impuse de POLITEHNICA București; d) de a participa la ședințele structurilor de conducere din cadrul POLITEHNICII București în calitate de reprezentanți aleși ai studenților; e) de a respecta standardele de calitate impuse de către POLITEHNICA București; f) de a respecta drepturile de autor ale altor persoane și de a recunoaște paternitatea informațiilor prezentate în lucrările elaborate g) de a elabora și susține lucrări de evaluare la nivel de disciplină și lucrări de finalizare originale; h) de a sesiza autorităților competente orice nereguli în procesul de învățământ și în cadrul activităților conexe acestuia; i) de a participa la activități academice fără a fi sub influența băuturilor alcoolice sau a altor substanțe interzise; j) de a nu folosi un limbaj și comportament neadecvate mediului universitar; k) de a utiliza în mod corespunzător, conform destinației stabilite, toate facilitățile și subvențiile primite; l) de a semna contractul de studii la începerea fiecărui ciclu de studii. m)",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 16,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-23",
        "text": "de a manifesta grijă în folosirea spațiului universitar şi a materialelor existente în acesta; în afara obligației de a remedia eventualele daune produse, studentul vinovat va fi sancționat potrivit regulamentului aplicabil; n) de a respecta autoritatea personalului didactic, de cercetare şi didactic auxiliar, precum şi a funcțiilor şi structurilor de conducere din facultate şi din POLITEHNICA Bucureşti; o) de a achita taxele stabilite în baza art. 9 din Legea nr. 199/2023, în cuantumul stabilit de Senatul Universităţii. Taxele de şcolarizare se achită anual, de regulă în două tranşe; p) de a achita lunar tarifele de cazare, la termenele fixate, dacă beneficiază de loc de cazare în căminele Universității; q) de a respecta obligațiile prevăzute în contractul individual de studii și pregătire practică, încheiat cu instituția de învățământ superior și operatorul economic, în cazul învățământului dual; r) de a respecta repartizarea pe formațiuni de studiu, orarul, programul de lucru al secretariatelor şi al celorlalte servicii ale facultății unde este student, precum şi ale POLITEHNICII Bucureşti; s) de a respecta termenele de eliberare a documentelor şcolare conform legislației în vigoare şi regulamentelor POLITEHNICII Bucureşti ; t) de a se informa asupra comunicărilor transmise studenților de către facultate, prin mijloacele hotărâte de aceasta (pagină web etc.); u) de a respecta curățenia, liniștea și ordinea în spațiul universitar; v) să folosească cu grijă bunurile materiale existente în spațiile de învățământ, cămine, cantine, biblioteci și să le păstreze în bună stare și de a suporta plata eventualelor prejudicii aduse bazei materiale puse la dispoziţia lor de către instituţia de învăţământ superior; w) de a respecta confidențialitatea datelor cu caracter personal cu care intră în contact pe durata contractului de studii. x) de a se informa asupra comunicărilor transmise studenților de către facultate prin toate mijloacele hotărâte de aceasta (panotaj, pagină web etc.); y) de a îndeplini toate sarcinile care le revin potrivit planului de învăţământ şi conform fişelor de disciplină;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 17,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-24",
        "text": "(2) Studenții reprezentanți aleși în structurile de conducere POLITEHNICII București au obligația de a consulta periodic studenții cu privire la nevoile și interesele acestora, dar și în legătură cu deciziile și propunerile pe care ar urma să le susțină în ședințele structurilor de conducere din cadrul instituțiilor de învățământ superior. Capitolul IV: MONITORIZAREA RESPECTĂRII CODULUI Art. 16 (1) POLITEHNICA București instituie un sistem de monitorizare a respectării prevederilor prezentului cod, în care sunt implicaţi studenţii reprezentanţi în structurile decizionale ale universității şi asociaţiile studenţeşti reprezentative legal constituite (2) Asociațiile studențești legal constituite pot elabora anual un raport privind respectarea prevederilor prezentului Cod, pe care îl înaintează, după caz, conducerii Universității/ facultății. (3) În cazul în care nu există organizaţie legal constituită şi recunoscută la nivel de facultate, reprezentanţii studenţilor în consiliul facultăţii respective elaborează acest raport. (4) Raportul se dezbate în prima ședință a Senatului universitar sau a consiliului facultății de la începerea anului universitar, după caz, POLITEHNICA București sau facultatea fiind obligată să publice, pe site-ul propriu, raportul realizat de asociațiile studenților. (5) În cazul constatării unor deficiențe, POLITEHNICA București/ facultatea elaborează un plan de măsuri pentru remedierea acestora, cu consultarea studenților reprezentanți în Senatul universitar/ consiliul facultății și asociațiilor studențești legal constituite. (6) Planul de măsuri se publică pe site-ul Universității/ facultății, iar implementarea sa este monitorizată periodic prin întâlniri între conducerea instituției de învățământ superior/ facultății și reprezentanții asociațiilor studențești legal constituite sau reprezentanții studenților, după caz. (7) Sistemul de monitorizare a respectării prevederilor Codului drepturilor şi obligaţiilor studentului este parte din sistemul de asigurare a calității. Capitolul V: DISPOZIȚII FINALE Art. 17 (1) Prezentul cod a fost elaborat în baza principiilor învăţământului centrat pe student, punându-se accentul pe student şi pe nevoile sale de învăţare. (2) Încălcarea drepturilor şi obligaţiilor prevăzute prin prezentul cod se sancţionează potrivit dispoziţiilor legale în vigoare.",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 17,
        "table_id": null,
        "table_text": null
    },
    {
        "id": "bcba579c444019f0d3049720ae28075e7e2d3834011a96d548acb8c751e8d95b-25",
        "text": "(3) Prezentul Cod a fost realizat de către studenții POLITEHNICA București, prin reprezentanții aleși ai acestora, în conformitate cu Ordinul ME nr. 4394/2024 privind aprobarea Codului drepturilor şi obligaţiilor studentului și intră în vigoare începând cu anul universitar 2024- 2025. ANEXA I: Organizațiile studențești legal constituite la nivelul POLITEHNICII București, având drept scop reprezentarea studenților 1. ASOCIAŢIA MEDICAL ENGINEERING DEVELOPMENT; PPP 2. ASOCIATIA STUDENȚILOR DIN FACULTATEA DE ENERGETICĂ; 3. ASOCIAȚIA STUDENȚILOR DIN FACULTATEA DE INGINERIE AEROSPAȚIALĂ; 4. ASOCIAȚIA STUDENȚILOR DIN FACULTATEA DE ȘTIINȚA ȘI INGINERIA MATERIALELOR; 5. ASOCIAȚIA STUDENȚILOR DIN INGINERIE ELECTRICA; 6. ASOCIAȚIA STUDENȚILOR DIN UNIVERSITATEA POLITEHNICA BUCUREȘTI ; 7. ASOCIAŢIA STUDENŢILOR SI ABSOLVENŢILOR FILIEREI FRANCOFONE; 8. LIGA INGINERILOR ROMÂNI ANTREPRENORI; 9. LIGA STUDENȚILOR DIN FACULTATEA DE AUTOMATICĂ ȘI CALCULATOARE; 10. LIGA STUDENȚILOR DIN FACULTATEA DE ȘTIINȚE APLICATE; 11. LIGA STUDENȚILOR ELECTRONIȘTI; 12. ORGANIZAȚIA STUDENȚILOR BIOTEHNIȘTI; 13. ORGANIZAȚIA STUDENȚILOR DIN FACULTATEA DE INGINERIE INDUSTRIALĂ ȘI ROBOTICĂ; 14. ORGANIZAȚIA STUDENȚILOR DIN FACULTATEA DE TRANSPORTURI; 15. SOCIETATEA STUDENȚILOR ÎN INGINERIE CHIMICĂ ȘI BIOTEHNOLOGII; 16. YOUTH IN ACTION INGINERIE MECANICĂ ȘI MECATRONICĂ;",
        "url": "https://upb.ro/wp-content/uploads/2025/03/Codul-drepturilor-si-obligatiilor-studentilor.pdf",
        "type": "pdf",
        "filename": "Codul-drepturilor-si-obligatiilor-studentilor.pdf",
        "page_number": 18,
        "table_id": null,
        "table_text": null
    }
]