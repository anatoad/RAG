[
    {
        "id": "5edb0bb6d80e4cf5fbaa9705c264e30e1a0bb96dd6c388d2e7d806b459a1e733-1",
        "text": "MINISTERUL EDUCAȚIEI ȘI CERCETĂRII UNIVERSITATEA NAȚIONALĂ DE ȘTIINȚĂ ȘI TEHNOLOGIE POLITEHNICA BUCUREȘTI Regulament de organizare și funcționare al Societăţii Antreprenoriale Studențeşti MINISTERUL EDUCAȚIEI ȘI CERCETĂRII UNIVERSITATEA NAȚIONALĂ DE ȘTIINȚĂ ȘI TEHNOLOGIE POLITEHNICA BUCUREȘTI PARTEA I Introducere Prezentul regulament este elaborat în baza prevederilor Ordinului nr. 3262 din 16 februarie 2017 privind organizarea și funcționarea Societăților Antreprenoriale Studențești în sistemul de învățământ superior din România și ale Legii nr. 199/2023 a învățământului superior, cu modificările și completările ulterioare. Aspecte generale Art. 1. (1) Centrul de Antreprenoriat Studențesc, înființat prin Hotărârea Senatului nr. 176 din data de 18.05.2017, se redenumește Societatea Antreprenorială Studenţească (SAS) în baza Hotărârii Senatului nr. 61 din data de 27.03.2025 şi funcționează ca structură fără personalitate juridică în cadrul Universității Naționale de Știință și Tehnologie POLITEHNICA București (POLITEHNICA București), conform art. 1 din Ordinul nr. 3262/2017 privind organizarea şi funcţionarea de societăţi antreprenoriale studenţeşti în sistemul de învăţământ superior din România. (2) Societatea Antreprenorială Studenţească se subordonează academic senatului universităţii şi administrativ rectorului. Art. 2. Prezentul regulament definește principiile și regulile care stau la baza organizării și funcționării Societăţii Antreprenoriale Studenţeaşti, entitate cu funcționare în mediul online, fără personalitate juridică din cadrul Universității Naționale de Știință și Tehnologie POLITEHNICA București. Misiune Art. 3.",
        "url": "https://upb.ro/wp-content/uploads/2025/04/Regulament-de-organizare-s%CC%A6i-funct%CC%A6ionare-Societa%CC%86t%CC%A6ii-Antreprenoriale-Student%CC%A6es%CC%A6ti.pdf",
        "type": "pdf",
        "filename": "Regulament-de-organizare-și-funcționare-Societății-Antreprenoriale-Studențești.pdf",
        "page_number": 1,
        "table_id": null,
        "table_text": null
    },
    {
        "id": "5edb0bb6d80e4cf5fbaa9705c264e30e1a0bb96dd6c388d2e7d806b459a1e733-2",
        "text": "Societatea Antreprenorială Studenţească (SAS) are ca scop principal sprijinirea, dezvoltarea și încurajarea spiritului antreprenorial în rândul studenților POLITEHNICII București și absolvenților proprii în primi 3 ani de absolvire, precum și promovarea POLITEHNICII București ca susținător al dezvoltării mediului de afaceri pentru studenți și ca factor esențial în diversificarea pachetului educațional universitar, prin includerea unei serii de activități complementare programului universitar. Obiective Art. 4. Atragerea studenților motivați pentru excelență și succes, preocupați constant de dezvoltarea lor personală și profesională, prin acordarea instrumentelor necesare fundamentării noțiunilor de interes general din domeniul antreprenorial, actualizate permanent la schimbările de pe piața muncii. Art. 5. Încheierea de noi acorduri de colaborare cu agenții economici și îmbunătățirea celor existente. Art. 6. Promovarea universității drept un important mediator local al dialogului dintre tineri și mediul economic. MINISTERUL EDUCAȚIEI ȘI CERCETĂRII UNIVERSITATEA NAȚIONALĂ DE ȘTIINȚĂ ȘI TEHNOLOGIE POLITEHNICA BUCUREȘTI PARTEA a II-a Structura organizatorică a Societatăţii Antreprenoriale Studenţeşti Art. 7. (1) Societatea Antreprenorială Studenţească este condusă de Consiliul Executiv, aprobat de Senatul universitar, din care fac parte: personal didactic din universitatea respectivă, tutori, oameni de afaceri locali şi studenţi. (2) Societatea Antreprenorială Studenţească îşi desfăşoară activitatea pe baza prezentului regulament de organizare şi funcţionare. (3) Consiliul Executiv al SAS este alcătuit din: a) trei reprezentanți ai personalului didactic din cadrul universității; b) un reprezentant al mediului de afaceri local; c) un reprezentant al mediului financiar-bancar sau non-bancar; d) un reprezentant al studenților; e) un tutore. Art. 8. (1) Componența Consiliului Executiv al Societăţii Antreprenoriale Studenţeşti poate fi modificată prin suplimentarea numărului de membri cu persoane din cadrul entităților reprezentative pentru activitățile SAS prin hotărârea Senatului universității.",
        "url": "https://upb.ro/wp-content/uploads/2025/04/Regulament-de-organizare-s%CC%A6i-funct%CC%A6ionare-Societa%CC%86t%CC%A6ii-Antreprenoriale-Student%CC%A6es%CC%A6ti.pdf",
        "type": "pdf",
        "filename": "Regulament-de-organizare-și-funcționare-Societății-Antreprenoriale-Studențești.pdf",
        "page_number": 2,
        "table_id": null,
        "table_text": null
    },
    {
        "id": "5edb0bb6d80e4cf5fbaa9705c264e30e1a0bb96dd6c388d2e7d806b459a1e733-3",
        "text": "(2) Prin hotărârea Senatului universitar, din Consiliul Executiv mai pot face parte: reprezentanţi ai autorităţilor publice locale, ai patronatelor, ai incubatoarelor de afaceri, precum şi ai altor entităţi reprezentative pentru activitatea Societăţii Antreprenoriale Studenţeşti. Art. 9. Consiliul Executiv al Societăţii Antreprenoriale Studenţeşti este condus de un președinte, cadru didactic membru în Consiliu, ales prin vot de membrii Consiliului Executiv și numit prin decizie de rector. Art. 10. Consiliul Executiv gestionează din punct de vedere administrativ activitățile Societăţii Antreprenoriale Studenţeşti și are, în principal, următoarele atribuții: • elaborarea și controlul implementării planului anual de activități derulate în cadrul SAS; • elaborarea de regulamente și metodologii pentru buna desfășurare a activităților propuse; • elaborarea și/sau coordonarea întocmirii de materiale didactice necesare în vederea îndrumării și orientării studenților în activități cu specific antreprenorial; • menținerea de mentori în cadrul SAS; • încurajarea colaborării mentor – student în vederea consolidării şi dezvoltării unor elemente ale competenţelor antreprenoriale necesare viitorilor absolvenţi la nivelul învăţământului superior; • organizarea de sesiuni de proiecte de Start-Up, idei de afaceri etc., cu scopul selectării unor propuneri care să fie înaintate Consiliului Executiv spre evaluare şi feedback; • organizarea de concursuri pentru atragerea de finanţări pentru cele mai bune proiecte; • elaborarea și coordonarea unui program de mentorat; • dezvoltarea de Start-Up-uri; • identificarea, atragerea și gestionarea resurselor financiare pentru ideile de afaceri dezvoltate în cadrul Societăţii Antreprenoriale Studenţeşti. • coordonarea activităţii tuturor incubatoarelor de afaceri, întreprinderilor simulate şi altor entităţi antreprenoriale din cadrul POLITEHNICII București. MINISTERUL EDUCAȚIEI ȘI CERCETĂRII UNIVERSITATEA NAȚIONALĂ DE ȘTIINȚĂ ȘI TEHNOLOGIE POLITEHNICA BUCUREȘTI Art. 11. Președintele Consiliului Executiv al Societăţii Antreprenoriale Studenţeşti va prezenta Consiliului de Administrație și Senatului universității un Raport asupra activităților anuale, raport ce va fi publicat și pe site-ul instituției. Art. 12.",
        "url": "https://upb.ro/wp-content/uploads/2025/04/Regulament-de-organizare-s%CC%A6i-funct%CC%A6ionare-Societa%CC%86t%CC%A6ii-Antreprenoriale-Student%CC%A6es%CC%A6ti.pdf",
        "type": "pdf",
        "filename": "Regulament-de-organizare-și-funcționare-Societății-Antreprenoriale-Studențești.pdf",
        "page_number": 3,
        "table_id": null,
        "table_text": null
    },
    {
        "id": "5edb0bb6d80e4cf5fbaa9705c264e30e1a0bb96dd6c388d2e7d806b459a1e733-4",
        "text": "Consiliului Executiv al Societăţii Antreprenoriale Studenţeşti se întrunește anual și de oricâte ori este necesară luarea deciziilor sau la cererea a cel puțin jumătate dintre membri. Art. 13. Sunt acceptate ședințele online sau, în cazuri excepționale, prezenta online a unor membrii la o ședință. Art. 14. Ordinea de zi a ședințelor se va prezenta membrilor Consiliului Executiv prin informare electronică/scrisă cu cel puțin trei zile lucrătoare înainte de ședință. Art. 15. În cazul demisiei sau demiterii Președintelui Consiliului Executiv al Societăţii Antreprenoriale Studenţeşti, se organizează noi alegeri în maxim două săptămâni. PARTEA a III-a Activități specifice Art. 16. Activitatea Societăţii Antreprenoriale Studenţeşti este structurată pe trei direcții principale: • Educație antreprenorială • Proiecte cu activități antreprenoriale • Finanțarea proiectelor proprii. Art. 17. Activitățile SAS pot cuprinde seminarii susținute de specialiști în domeniul antreprenorial, workshop-uri, sesiuni de consiliere și mentorat pentru definitivarea unor planuri de afaceri sustenabile. Art. 18. Societatea Antreprenorială Studenţească poate iniția demersuri în vederea încheierii unor protocoale de cooperare cu organizații patronale și profesionale, societăți comerciale și corporații, în vederea susținerii activităților specifice. Art. 19. Formarea seriilor de participanți la activitățile SAS se va realiza conform metodologiilor aprobate de Consiliul Executiv. Art. 20. Cursurile organizate atât online, cât și fizic se vor finaliza cu o diplomă emisă de POLITEHNICA București care atestă competențele antreprenoriale dobândite. Art. 21. Implementarea programelor de mentorat este adaptată nevoilor fiecărui student participant la activitățile organizate în cadrul SAS. Art. 22. Se organizează evenimente în cadrul cărora cele mai bune idei/proiecte pot obține finanțare din fonduri europene nerambursabile sau de la potențiali investitori. MINISTERUL EDUCAȚIEI ȘI CERCETĂRII UNIVERSITATEA NAȚIONALĂ DE ȘTIINȚĂ ȘI TEHNOLOGIE POLITEHNICA BUCUREȘTI PARTEA a IV-a Dispoziții finale Art. 23.",
        "url": "https://upb.ro/wp-content/uploads/2025/04/Regulament-de-organizare-s%CC%A6i-funct%CC%A6ionare-Societa%CC%86t%CC%A6ii-Antreprenoriale-Student%CC%A6es%CC%A6ti.pdf",
        "type": "pdf",
        "filename": "Regulament-de-organizare-și-funcționare-Societății-Antreprenoriale-Studențești.pdf",
        "page_number": 4,
        "table_id": null,
        "table_text": null
    },
    {
        "id": "5edb0bb6d80e4cf5fbaa9705c264e30e1a0bb96dd6c388d2e7d806b459a1e733-5",
        "text": "În activitatea sa, Societatea Antreprenorială Studenţească poate colabora atât cu organizaţiile studenţeşti legal constituite în POLITEHNICA București, cu structurile de Alumni, cu Centrele de Consiliere şi Orientare în Carieră, cât şi cu reprezentanţi ai entităţilor reprezentative pentru activitatea SAS. Art. 24. Regulamentul Societăţii Antreprenoriale Studenţeşti poate fi modificat sau completat în următoarele condiții: a) ca urmare a apariției unor modificări ale reglementărilor legale; b) prin votul a cel puţin ⅔ din totalul membrilor Consiliului Executiv; c) orice modificare sau completare la prezentul regulament se va face numai cu respectarea normelor legale în vigoare. Art. 25. Finanţarea SAS se face prin bugetul consolidat al universităţii, pe componenta de dezvoltare instituţională. În scopul asigurării/dezvoltării activităţii SAS, instituţia de învăţământ superior poate atrage fonduri nerambursabile şi alte resurse extrabugetare. Art. 26. Prezentul regulament intră în vigoare după aprobarea de Senatul universității. Aceeaşi prevedere se aplică şi modificărilor ulterioare ale regulamentului. Rector, Mihnea-Cosmin COSTOIU",
        "url": "https://upb.ro/wp-content/uploads/2025/04/Regulament-de-organizare-s%CC%A6i-funct%CC%A6ionare-Societa%CC%86t%CC%A6ii-Antreprenoriale-Student%CC%A6es%CC%A6ti.pdf",
        "type": "pdf",
        "filename": "Regulament-de-organizare-și-funcționare-Societății-Antreprenoriale-Studențești.pdf",
        "page_number": 5,
        "table_id": null,
        "table_text": null
    }
]