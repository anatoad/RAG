[
    {
        "id": "29c0015d171e01262c384ac74350edd6370bbf39f95ba139fbf874b20044c52c-1",
        "text": "MINISTERUL EDUCAȚIEI Universitatea Națională de Știință și Tehnologie POLITEHNICA București Facultatea de Științe Economice și Drept REGULAMENT DE ORGANIZARE ŞI FUNCŢIONARE A CENTRULUI PENTRU ÎNVĂŢĂMÂNT CU FRECVENŢĂ REDUSĂ ȘI ÎNVĂȚĂMÂNT LA DISTANȚĂ (CENTRUL I.F.R-I.D.) CAPITOLUL I. DISPOZIŢII GENERALE Art. 1. Cadrul legal al organizării în România a formelor de învăţământ superior cu frecvenţă redusă şi învăţământ la distanţă îl constituie: a) Legea nr. 199/2023 a Învățământului superior, cu modificările şi completările ulterioare; b) Legea nr. 186/2023- privind înfiinţarea Universităţii Naţionale de Ştiinţă şi Tehnologie Politehnica Bucureşti; c) O. M. Nr. 3693/2024 pentru aprobarea Metodologiei-cadru privind organizarea admiterii în învăţământul superior în ciclurile de studii universitare de scurtă durată, de licenţă, de master şi de doctorat; d) Metodologia de evaluare externă, standardele de referință și lista indicatorilor de performanță a Agenției Române de Asigurare a Calității în Învățământul Superior - H.G. 915/2017; e) Standarde specifice privind evaluarea externă a calităţii programelor de studii universitare de licenţă şi programelor de studii universitare de master la I.D. şi I.F.R., aferente comisiei de specialitate nr.13 I.D./I.F.R., elaborate de către Agenţia Română de Asigurare a Calităţii în Învăţământul Superior, cu aplicare din 01.10.2020; f) Carta Universităţii Naţionale de Ştiinţă şi Tehnologie POLITEHNICA Bucureşti aprobată prin Hotărârea Senatului nr. 106/23.10.2023; g) O.M. 6251/2012 privind aprobarea Regulamentului-cadru privind organizarea, desfășurarea și normarea activităților didactice la formele de învăţământ la distanţă şi cu frecvenţă redusă la nivelul învăţământului superior; h) H.G. 1011/2001 . Art. 2.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 1,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-2",
        "text": "(1) Învăţământul cu frecvenţă redusă (I.F.R.) reprezintă o formă de organizare a proceselor didactice caracterizată prin activități de predare-învațare-evaluare dedicate pregătirii aplicative, programate în mod compact sau periodic, care presupune atât întâlnirea nemijlocită în spațiu universitar a studenților/cursanților cu cadrele didactice de predare, dar și utilizarea unor mijloace de predare/pregătire specifice învățământului la distanță. (2) Învățământul la distanță (I.D.) reprezintă o formă de organizare a proceselor didactice care oferă studenților/cursanților posibilitatea de a opta personal asupra locului și timpului în care să se instruiască. Învățământul la distanță, denumit și educație la distanță, e-learning sau on-line learning, este caracterizat prin separarea fizică a cadrelor didactice și studenților în procesul de instruire și utilizarea unor tehnologii diversificate pentru a facilita comunicarea student-cadru didactic și student-student. Un program de studii la forma de învățământ la distanță poate fi oferit integral la distanță sau poate fi o combinație de activități educaționale la distanță și față în față desfășurate în instituția de învățământ superior (Blended Learning). Cursurile organizate la distanță pot utiliza o gamă variată de metode, tehnologii și resurse de instruire și comunicare, cum ar fi: conferințe video/audio, tehnici web mediate de internet, materiale de studiu în format digital sau tipărit. (3) Învățământul cu frecvență redusă (IFR) și învățământul la distanță (I.D.) sunt forme alternative de învățământ prin care se asigură posibilitatea de formare inițială, de perfecționare sau de conversie profesională a unor largi categorii de cetățeni în diferite domenii. Art. 3. Durata studiilor pentru programele I.F.R. și I.D. este aceeaşi cu a programelor de studii pentru forma de învăţământ cu frecvenţă. Art. 5. Se pot organiza programe de studii universitare la forma de învățământ cu frecvență redusă și la distanță doar dacă în instituția de învățământ superior există programul de învământ respectiv la forma de învățământ cu frecvență, iar acesta este acreditat.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 1,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-3",
        "text": "Art. 6. Funcționarea legală a programelor de studii organizate la forma de învățământ cu frecvență redusă și la distanță este condiționată de obținerea autorizării de funcționare periodică sau acreditării sau, după caz, a evaluării periodice din partea ARACIS. CAPITOLUL II. MISIUNEA ŞI OBIECTIVELE CENTRULUI PENTRU ÎNVĂŢĂMÂNT CU FRECVENŢĂ REDUSĂ ȘI ÎNVĂȚĂMÂNT LA DISTANȚĂ Art. 7. Misiunea Centrului pentru Învăţământ cu Frecvenţă Redusă și Învățământ la Distanță este aceea de a crea condiţiile necesare desfăşurării unor forme de instruire flexibile şi competitive, ca alternativă la învăţământul cu frecvenţă, dar la aceleași standarde de calitate. Art. 8. Pentru realizarea misiunii sale, Centrul I.F.R.-I.D. are în vedere următoarele obiective: - OG1: Oferirea unor servicii educaţionale superioare studenţilor înscrişi la formele de învăţământ cu frecvenţă redusă și la distanță, care să le permită integrarea rapidă pe piaţa muncii, la finalizarea studiilor, prin implementarea şi operaţionalizarea unui sistem de asigurare a calităţii la nivelul centrului; - OG2: Elaborarea/actualizarea materialelor de studiu proiectate şi realizate integral în tehnologia ID/I.F.R. şi punererea la dispozițe a acestora fiecărui student, conform anexei la contractul de studiu; - OG3. Structurarea programelor de studii astfel încât să poată asigura participarea on-line a întregii comunităţi universitare concretizată prin interacţiuni pe platforme informatice atât între studenţi şi cadrele didactice, dar şi între studenţi şi structurile care administrează respectivele programe de studiu; - OG4: Asigurarea unui Sistem de Management eficient şi transparent pentru Centrul I.F.R.-I.D. şi stabilirea unor direcţii de dezvoltare; - OG5: Acoperirea corespunzătoare a activităților didactice cu cadre didactice titulare ale Universității sau asociate; - OG6:",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 2,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-4",
        "text": "Asigurarea unei logistici materiale şi informaţionale la standarde ridicate, conform normelor ARACIS referitoare la spaţiile de învăţământ şi în concordanţă cu evoluţia tehnologiei informaţiei şi a comunicaţiilor; - OG7: Promovarea ofertei educaţionale în scopul creşterii numărului de studenţi înscrişi la aceaste forme de învăţământ. CAPITOLUL III. ORGANIZAREA ŞI FUNCŢIONAREA CENTRULUI PENTRU ÎNVĂŢĂMÂNT CU FRECVENŢĂ REDUSĂ ȘI ÎNVĂȚĂMÂNT LA DISTANȚĂ III.1 Structurile implicate în organizarea și desfășurarea programelor de studii cu frecvență redusă (I.F.R.) și la distanță (I.D.). Art. 9. (1) Coordonarea programelor de studii organizate la forma de învățământ cu frecvență redusă și la distanță este realizată printr-o structură instituțională specializată, organizată la nivelul Facultății de Științe Economice și Drept, denumită Centrul pentru Învățământ cu Frecvență Redusă și Învățămînt la Distanță (Centrul I.F.R.-I.D.). (2) Urmare a fuziunii prin comasare a Universității din Pitești cu Universitatea POLITEHNICA București a fost înființată Universitatea Națională de Știință și Tehnologie POLITEHNICA București, în baza Legii 186/2023. În consecință, începând cu anul universitar 2024-2025, Centrul I.F.R.-I.D., înființat prin Hotărârea Senatului Universității din Pitești din 27.01.2023, funcționează în cadrul Facultății de Științe Economice și Drept, Universitatea Națională de Știință și Tehnologie POLITEHNICA București. Art. 10. Centrul I.F.R.-I.D. este organizat și funcționează în baza prezentului regulament, aprobat de Senatul Universității Naționale de Știință și Tehnologie POLITEHNICA București și diseminat către toate categoriile interesate. Art. 11.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 2,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-5",
        "text": "Centrul I.F.R.-I.D. colaborează cu departamentele didactice pentru desfășurarea programelor de studii la formele de învățământ cu frecvență redusă și la distanță, în ceea ce privește: cadrele didactice, planurile de învățământ, fișele disciplinelor, acoperirea cu materiale de studiu proiectate în tehnologia I.D.-I.F.R. a disciplinelor din planurile de învațământ ale programelor cu frecvență redusă și la distanță, baza materială, instruirea personalului didactic și a personalului didactic auxiliar în tehnologia ID-I.F.R. etc. Art. 12. Cadrul organizatoric pentru funcționarea programelor de studii organizate la formele I.F.R. și I.D. include, în principal, următoarele structuri instituționale: a) Facultatea de Științe Economice și Drept – unitatea funcțională de bază care organizează programele de studii la formele de învățământ cu frecvență redusă și la distanță și care asigură coordonarea acestor programe sub aspectul procesului didactic, precum și al evidenței studenților și a situației școlare a acestora. b) Departamentele didactice ‒ unitate structurală de bază a facultății, care asigură repartizarea cadrelor didactice implicate în procesul de instruire a studenților, înscriși la formele de învățământ cu frecveță redusă și la distanță și care elaborarează planurile or de învățământ la aceste forme de învățământ și fișele disciplinelor asigurând echivalența între formele de învățământ: cu frecventă (I.F.) și cu frecvență redusă (I.F.R.), respectiv, cu frecventă (I.F.) și la distanță (I.D.). c) Centrul I.F.R.-I.D. – structură instituțională, în cadrul Facultății de Științe Economice și Drept coordonează şi monitorizează activităţile specifice formelor de învăţământ cu frecvență redusă și la distanță.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 3,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-6",
        "text": "d) Direcția Evaluarea și Asigurarea Calității – structură care asigură promovarea unui management educațional performant, participativ și transparent pentru activitățile curriculare din cadrul programelor de studii universitare de licență, masterat și doctorat, organizate în Universitate. III.2. Organizarea, funcționarea și relaționarea Centrului I.F.R.-I.D. Art. 13. Centrul I.F.R.-I.D. se află în cadrul Facultății de Științe Economice și Drept, sub directa coordonare a conducerii acesteia, structura sa organizatorică fiind prezentată în Anexa 1 (Organigrama Centrului pentru Învăţământ cu Frecvenţă Redusă și Învățământul la Distanță). Art. 14. (1) Structura de conducere a Centrului I.F.R.-I.D. este formată din Consiliul Centrului I.F.R.- I.D., prezitat de Prodecanul facultății cu atribuții în specificul formelor de învățământ I.F.R.-I.D. și masterat, care îndeplinește și funcția de Director al Centrului. (2). Consiliul Centrului I.F.R. este format din coordonatorii programelor de studii I.F.R.-I.D. şi reprezentanţii celor două ramuri de știință: Științe Economice (2 reprezentanți) și Științe Juridice (2 reprezentanți), propuşi de Departamente şi confirmaţi de Consiliul Facultăţii. (3) Funcţia de conducere operativă la nivelul Centrului este exercitată de Prodecanul facultății cu atribuții în specificul formelor de învățământ I.F.R.-I.D. și masterat- director al Centrului I.F.R.-I.D., cu responsabilități manageriale pentrul specificul procesul I.F.R.-I.D., care dispune de calificare și experiență necesare. Art 15. Centrul I.F.R.-I.D., structură a Facultății de Științe Economice și Drept, asigură studenților înmatriculați la formele de învățământ cu frecvență redusă și la distanță, prin colaborarea cu departamentele didactice și administrative, următoarele servicii educaționale:",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 3,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-7",
        "text": "a) informarea corectă privind programele de studii oferite, tipul de diplome obținute la absolvire, cerințele de înscriere, serviciile oferite, taxele de școlarizare, eventualele costuri suplimentare, procedeele de evaluare, tehnologiile educaționale și de comunicații utilizate; b) accesul tuturor studenților înmatriculați într-un program de studii I.F.R. sau I.D. la toate serviciile de suport specifice; c) rezolvarea operativă a sesizărilor și solicitărilor studenților înmatriculați la I.D./I.F.R. printr-un sistem adecvat reglementat la nivel de instituție; d) administrarea infrastructurii de comunicație între studenți, cadre didactice și personal administrativ prin diferite mijloace; e) pregătirea periodică în tehnologiile I.D.-IFR a cadrelor didactice și a personalului administrativ din universitate/facultate implicat în programele de studii I.D./I.F.R.. Art. 16. Activitatea Centrului I.F.R. se desfăşoară conform prevederilor prezentului Regulament de Organizare şi Funcţionare. Art. 17. Taxa de şcolarizare se stabileşte de către Senat, la propunerea Facultății de Științe Economice și Drept şi reprezintă contravaloarea tuturor serviciilor oferite studentului de către Universitate în cadrul programului de studiu. Art. 18. Centrul I.F.R.-I.D. colaborează cu Biblioteca Universităţii pentru asigurarea unui fond de carte actualizat conform referinţelor bibliografice indicate de cadrele didactice titulare ale disciplinelor cuprinse în planurile de învăţământ ale programelor de studii de la formele I.F.R.-I.D. CAPITOLUL IV. ATRIBUŢIILE CENTRULUI PENTRU ÎNVĂŢĂMÂNT CU FRECVENŢĂ REDUSĂ ȘI ÎNVĂȚĂMÂNT LA DISTANȚĂ Art. 19. Principalele atribuţii ale Centrului pentru Învăţământ cu Frecvenţă Redusă și Învățământ la Distanță sunt următoarele:",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 4,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-8",
        "text": "a) Aplică politica Universității în domeniul organizării programelor de studii desfășurate la formele de învățământ cu frecvență redusă și la distanță, în conformitate cu prevederile Legii nr. 199/2023 a Învățământului superior, cu modificările şi completările ulterioare și a altor prevederi legislative din domeniul educației. b) Elaborează și actualizează periodic Regulamentul de Organizare și Funcționare a Centrului I.F.R.-I.D. c) Stabileşte obiectivele, planul strategic şi planurile operaţionale anuale referitoare la activitațile I.F.R.-I.D. şi le supune spre aprobare Consiliului Facultății de Științe Economice și Drept; d) Colaborează cu alte instituţii, în problemele referitoare la formele de învăţământ I.F.R-I.D. şi managementul specific; e) Colaborează cu departamentele didactice din cadrul facultății de Științe Economice și Drept, în privința planurilor de învățmând, fișelor disciplinelor și calendarelor disciplinelor. f) Elaborează ghidul de consiliere a studenților în parcurgerea programului de studii I.F.R. și ghidul de norme etice privind utilizarea platformelor. g) Elaborează și coordonează aplicarea procedurilor specifice formelor de învățămând I.F.R. și I.D. h) Colaborează cu departamentele Facultății de Științe Economice și Drept și Direcția Evaluarea și Asigurarea calității din cadrul POLITEHNICA București, pentru întocmirea dosarelor de evaluare a programelor de studii organizate la formele I.F.R. și I.D., în vederea evealuării externe periodice de către ARACIS. i) Supervizează procesul de elaborare a materialelor de studii în tehnologie ID-I.F.R., punând la dispoziție un Ghid de elaborare și verifică gradul de acoperire a disciplinelor prevăzute în planurile de învățământ cu astfel de resurse educaționale.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 5,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-9",
        "text": "j) Consiliază cadrele didactice din universitate care participă la programele de studiu organizate la formele de învățământ cu frecvență redusă și la distanță, cu privire la specificul activităților didactice, modalități de desfășurare, tipuri de evaluare a cunoștințelor. k) Verifică realizarea orarelor aferente programelor de studii I.F.R.-I.D. l) Monitorizează încărcarea materialelor de studiu pe platforma electronică și arondarea corespunzătoare a cohortei de studenți. m) Întocmește calendarul și conținutul tematic al programelor de instruire organizate de Centrul I.F.R.-I.D. și asigură instruirea periodică anuală a întregului personal didactic și administrativ implicat în cadrul programelor de studii universitare I.F.R.-I.D. n) Asigură informarea corectă şi consilierea candidaţilor la I.F.R. -I.D. în ceea ce priveşte: a. cerinţele de înscriere, mepAcgp b. numărul de locuri pentru fiecare program de studiu, c. programele de studiu, d. diplomele eliberate la absolvire, e. taxele de şcolarizare, f. metodologia educaţională. o) Propune un reprezentat al Centrului I.F.R.-I.D. în Comisia locală de admitere la studii universitare de licență, constituită la nivelul Facultății de Științe Economice și Drept. p) Asigură studenţilor înscrişi la formele I.F.R. și I.D. accesul la toate serviciile de suport: consiliere la înscriere, asigurarea materialelor pentru studiu, accesul la resursele educaţionale de învăţământ (platforma de e-Learning, alte platforme ale Universității, Biblioteca Universităţii), consiliere educaţională pe durata studiilor, acces la mijloacele de comunicaţie etc. q) Promovează spaţiul virtual de colaborare între cadrele didactice şi studenţi, prin platforma e- Learning, Microsoft Teams și alte platforme, implementate la nivelul Politehnica București.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 5,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-10",
        "text": "r) Asigură alocarea de laboratoare cu dotare hardware şi software performante, care să le permită studenților ID-IFR, accesul rapid la resursele informaţionale ale POLITEHNICII București sau la materiale informative de pe Internet. s) Asigură informarea rapidă a studenţilor şi a cadrelor didactice, vizibilitatea naţională şi internaţională a tuturor activitaţilor desfăşurate prin postarea pe site-ul instituției. CAPITOLUL V. ATRIBUȚIILE PERSONALULUI DIDACTIC, DIDACTIC AUXILIAR ȘI ADMINISTRATIV IMPLICAT ÎN PROGRAMELE DE STUDII UNIVESITARE DE LICENȚĂ I.F.R. – I.D. Art. 20. Personalul implicat în programele universitare de studii de licență, organizate la formele de învățământ cu frecvență redusă și la distanță este format din următoarele categorii: a) coordonatori ai programelor de studii universitare de licență; b) coordonatori de disciplină; c) personal didactic care conduce seminarii, lucrări practice sau de laborator, îndrumare proiect, practică de specialitate; d) tutori de disciplină; e) personal didactic auxiliar și administrativ. Art. 21. Coordonatorul programului de studii universitare de licență – este desemnat de departamentul didactic care gestionează programul de studii și asigură corelarea tuturor activităților didactice la distanță și față în față pentru toate disciplinele prevăzute în planurile de învățământ. Atribuțiile coordonatorului programului de studii sunt următoarele: a) coordonează metodologic proiectarea activităților didactice specifice I.F.R. și I.D. pentru toate disciplinele din planurile de învățământ; b) oferă suport și îndrumare tuturor actorilor implicați în desfășurarea activităților didactice specifice fiecărei discipline; c) asigură corespondența dintre planul de învăţământ pentru programele de studiu I.F.R.-I.D. cu cel de la IF, în conformitate cu cerinţele ARACIS; d) colectează și verifică fișele disciplinelor și calendarele disciplinelor; e) monitorizează încărcarea materialelor didactice pe platforma e-lerning și se implică în mobilizarea cadrelor didactice, în vederea furnizării resurselor de învățare, la începutul semestrului;",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 6,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-11",
        "text": "f) verifică aplicarea procedurilor de management al calității; g) gestionează, împreună cu Direcția Evaluarea și Asigurarea Calității, întocmirea dosarului de evaluare a programului de studii organizat la forma I.F.R., în vederea evaluării externe periodice de către ARACIS. Art. 22. Coordonatorul de disciplină ‒ este cadru didactic titular sau asociat din POLITEHNICA București care îndeplinește aceleași standarde prevăzute pentru programele de studii universitare de licență organizate la forma de învățământ cu frecvență și îndeplinește următoarele atribuții: a) participă, alături de colectivul de disciplină, la elaborarea fișei disciplinei și a calendarului activităților didactice; b) definește și implementează structura și succesiunea activităților didactice corespunzătoare disciplinei predate; c) proiectează și realizează individual sau în colaborare cu colectivul de disciplină, suportul de curs, sarcinile de lucru, evaluările pe parcurs și finale; d) formează și coordonează echipa care elaborează materialele de studiu pentru studenții înmatriculați la programele de studii organizate la forma de învățământ cu frecvență redusă; e) răspunde la solicitările studenților cu privire la conținutul cursului și la modul de desfășurare a întregului proces didactic; f) elaborează subiectele de examen şi/sau grilele de corectură, asigurând desfășurarea evaluării finale împreună cu tutorii de disciplină/personalul didactic care conduce seminarii, lucrări practice sau de laborator, îndrumare proiect. Art. 23. Personalul didactic care conduce seminare, lucrări practice sau de laborator, îndrumare de proiect, practică de specialitate la forma I.F.R. are aceleași atribuții ca la forma de învățământ cu frecvență, cu anumite particularități ale I.F.R.-ID, respectiv: a) de a instrui studenții în activitățile de învățare în tehnologia ID-I.F.R.; b) de a coordona activitatea studenților, individual sau în grup, față în față și/sau la distanță; c) poate participa la elaborarea materialelor de studiu; d) de a ajuta studenții la elaborarea planurilor de învățare individualizate; e)",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 6,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-12",
        "text": "de a răspunde studenților la întrebările legate de conținutul cursului și a modului de desfășurare a activităților conexe acestuia; f) de a oferi feedback la evaluările pe parcurs ale studenților; g) de a monitoriza activitatea studenților la fiecare disciplină; h) de a informa coordonatorul de disciplină asupra solicitărilor studenților; i) de a participa la evaluarea finală a studenților. Art. 24. Tutorele de disciplină la I.D. conduce activități de tutorat și aplicative asistate la forma ID. , cu atribuții în urmărirea progresului studenților, informarea acestora asupra parcursului unei discipline, identificarea necesităților și problemelor studenților în realizarea acestui parcurs. Rolul tutorelui de disciplină este: a) de a motiva studenții în activitatea de învățare; b) de a coordona activitatea studenților, individual sau în grup, față în față și la distanță; c) poate participa la elaborarea materialelor de studiu; d) de a ajuta studenții la elaborarea planurilor de învățare individualizate; e) de a răspunde studenților la întrebările legate de conținutul cursului și a modului de desfășurare a activităților conexe acestuia; f) de a oferi feedback rapid la evaluările pe parcurs ale studenților; g) de a monitoriza activitatea studenților la disciplină; h) de a informa coordonatorul de disciplină asupra solicitărilor studenților; i) respectă GDPR în relația cu studenții; j) de a participa la evaluarea finală a studenților. Art. 25. Personal didactic auxiliar și administrativ – asigură suportul administrativ și tehnic pentru desfășurarea programelor de studiu la formele de învățământ cu frecvență redusă și la distanță, având în principal următoarele atribuții: a) asigură activități de secretariat; b) asigură administrarea bazei materiale; c) asigură aplicarea prevederilor Contractului de studii universitare de licență și a Anexelor/Contractelor anuale de studii, inclusiv în privința regimului taxei de școlarizare; d) monitorizează aplicarea prevederilor contractelor de sponsorizare și de parteneriat; e) asigură un sistem eficient de colectare și rezolvare a sesizărilor și solicitărilor studenților; f) asigură multiplicarea și distribuirea materialelor didactice către studenți; g) administrează infrastructura necesară implementării platformelor informatice;",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 7,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-13",
        "text": "h) asigură suportul tehnic pentru platformele informatice; i) asigură informarea tuturor utilizatorilor asupra structurii și funcționalității platformelor informatice; j) generează datele de acces ale utilizatorilor în platformele informatice; k) întreține sistemul de securitate a datelor și informațiilor personale; l) asigură activitățile de logistică. Art. 26. La nivelul fiecărui program de studiu şi fiecărui an de studiu, Consiliul Centrului I.F.R.-I.D. împreună cu Departamentele, stabileşte câte un tutore-consilier (îndrumător de an), un cadru didactic care îndrumă studentul pe parcursul perioadei de şcolarizare. Îndrumătorul de an organizează întâlniri cu studenţii I.F.R.-I.D. pe care îi îndrumă, stabileşte modalităţile de interacţiune cu aceştia fizic sau on- line. Scopul acestor întâlniri şi discuţii este de a informa studenţii I.F.R. și I.D. cu privire la derularea programului de studiu, a planurilor de învăţământ, alegerea disciplinelor opţionale la începutul anului universitar etc. CAPITOLUL VI. ORGANIZAREA ȘI DESFĂȘURAREA PROCESULUI DE ADMITERE A STUDENȚILOR LA PROGRAMELE DE STUDII I.F.R. și I.D. Art 27. Admiterea studenţilor la programele de studiu I.F.R. și I.D. se desfăşoară în aceleaşi condiţii ca şi pentru studenţii la forma de învăţământ cu frecvenţă, conform Regulamentului privind organizarea și desfășurarea concursului de admitere în ciclul de studii universitare de licență. Art 28. Condiţiile de admitere se fac publice în fiecare an, cu cel puţin 6 luni înainte de susţinerea concursului. Art 29. Concursul de admitere este organizat de către POLITEHNICA București, Facultatea de Științe Economice și Drept, iar un reprezentant al Centrului I.F.R. – I.D. este desemnat să facă parte din Comisia locală de admitere, constituită la nivelul facultăţii. Art 30. Înscrierea şi selecţia candidaţilor la I.F.R. și ID, se face separat de învățământul cu frecvență, cu respectarea condiţiilor de admitere. Art 31.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 8,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-14",
        "text": "Candidaţii declaraţi admişi sunt înmatriculaţi ca studenţi ai Facultății de Științe Economice și Drept, la programele de studii universitare de licență IFR sau ID. Art 32. Fiecare student înmatriculat la un program de studii I.F.R. sau I.D. semnează un Contract de studii cu POLITEHNICA București, în care se specifică drepturile, obligaţiile şi răspunderile părţilor. Prin contracte anuale de studii se reglementează parcurgerea planurilor de învăţământ, contractele de studii anuale nu se modifică în timpul anului universitar. CAPITOLUL VII. STRUCTURA PROGRAMELE DE STUDII ȘI PARTICULARITĂȚILE PROCESULUI DIDACTIC LA FORMELE I.F.R. ȘI I.D. Art 33. Programarea disciplinelor în planurile de învățământ I.F.R. și I.D. se face corespunzător duratei de școlarizare pentru învățământul cu frecvență, asigurându-se echivalența între activitățile din planul de învățământ I.F.R. și I.D. cu cele de la I.F. Art. 34. Programele de studii organizate la forma învățământ cu frecvență redusă includ următoarele tipuri de activități: a) activități de seminar (S) care constau în întâlniri față în față în campus sau on-line sincron prin platforme informatice, cu același număr de ore de seminar ca la forma I.F., organizate pe grupe. b) activități aplicative (L, P, Pr) - laborator, proiect, practică și alte activități față în față, cu același număr de ore ca și programele de studii organizate la forma de învățământ cu frecvență; c) orele de curs de la forma de învățământ cu frecvență sunt compensate prin activități de autoinstruire (A.I.), facilitate de resursele de învățământ specifice învățământului la distanță. Art. 35. Numărul de ore corespunzător activităților obligatorii (S, L, P, Pr) este același cu cel prevăzut la programele desfășurate la forma de învățământ cu frecvență și se desfășoară pe parcursul semestrului în care sunt programate.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 8,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-15",
        "text": "Obligativitatea participării studenților la aceste activități se menționează în anexa la contractul studii, întocmită pentru programele organizate la forma de învățământ cu frecvență redusă. Art. 36. Orele de seminar se pot desfășura: în sistem față în față (SF), care presupune programarea numărului total de ore în formă compactă, în perioade de timp stabilite prin graficul activităților corespunzător formei de învățământ cu frecvență redusă (minim 50%) și în format tutoral (ST) online sincron/asincron utilizând platformele informatice. Pentru cele programate online asincron, în calendarul disciplinei se va menționa numărul de ore alocat unor lucrări de verificare și termenul de predare al acestora. Art. 37 Fișele disciplinelor din planurile de învățământ I.F.R. trebuie să fie similare cu cele din planurile de învățământ I.F. în ceea ce privește competențele specifice vizate, obiectivele disciplinelor, conținutul de bază, bibliografia necesară și modul de evaluare finală și este însoțită de calendarul disciplinei. Art. 38. Numărul creditelor de studii transferabile repartizat disciplinelor și forma de verificare finală se mențin ca în planul de învățământ aferent programelor de studii organizate la forma de învățământ cu frecvență. Art. 39. Perioada de examinare se înscrie în calendarul activităților didactice, precum și în graficele de activități elaborate în fiecare an universitar, pentru formele de învățământ cu frecvență redusă și la distanță. Art. 40. Programele de studiu organizate la forma învățământ la distanță includ următoarele tipuri de activități: a) activități de tutorat (AT) care constau din întâlniri față în față în campus sau online sincron prin platforme informatice și evaluare pe parcurs de tip teme de control (TC) recomandabil prin platforme informatice în sistem online asincron, echivalentul orelor de seminar de la forma de învățământ cu frecvență. Aceste activități se organizează pe grupe; b) activități aplicative asistate (AA), echivalentul orelor de laborator, proiect sau practică de la forma de învățământ cu frecvență, organizate față în față în campus sau online sincron (cu aprobarea departamentului) pe grupe sau subgrupe;",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 9,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-16",
        "text": "c) orele de curs de la forma de învățământ cu frecvență sunt compensate prin activități de autoinstruire (A.I.), facilitate de resursele de învățământ specifice învățământului la distanță. Art. 41. Activitățile aplicative asistate (AA) cuprind același număr de ore cu cel prevăzut în planurile de învățământ de la forma I.F. și se desfășoară pe parcursul semestrului în care sunt programate. Aceste activități vor fi incluse în fișa disciplinei și în calendarul acesteia, precizându-se explicit perioadele în care se efectuează. Art. 42. La fiecare disciplină se programează semestrial cel puțin două activități de tutorat (AT) desfășurate prin întâlniri directe față în față în campus și/sau online sincron prin platforme informatice. Art. 43. Numărul de credite repartizat disciplinelor și forma de verificare finală se mențin ca în planul de învățământ de la forma IF, numărul de ore de activități de autoinstruire (AI) din planul de învățământ ID este dat de numărul de ore de curs din planul de învățământ IF, fișele disciplinelor I.D. trebuie să fie echivalente cu cele de la învățământul cu frecvență, cuprinzând rezultatele învățării și modul de evaluare a acestora, conținuturile activităților didactice și bibliografia necesară și vor avea o structură în care vor fi clar precizate activitățile specifice ID (AI, AT, TC, AA) cu numărul de ore aferent și formele de evaluare (pe parcurs și finală) și ponderile acestora din nota finală și vor fi însoțite de calendarele activităților didactice. Art 44. (1) Materialele de studiu corespunzătoare programelor de studii I.F.R. și I.D. sunt elaborate ţinând cont de specificul învăţării şi sunt diferite faţă de cele ale cursurilor clasice. Rolul acestor materiale este acela de a explica, de a putea anticipa potenţiale întrebări puse de studenţi şi de a oferi informaţii şi răspunsuri acestora.",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 9,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-17",
        "text": "(2) Materialele de studiu trebuie să aibă o structura specifică, astfel încât să poată suplini rolul formatorului din procesul de instruire clasic, astfel conținutul materialului didactic va fi divizat în unități de învățare care facilitează învățarea graduală și structurată într-o unitate de timp definită. (3) Materialele didactice se prezintă sub formă de: cărţi, suporturi de curs, ghiduri de studiu, îndrumare de laborator, culegeri de probleme în format tipărit sau electronic. (4) Proiectarea materialelor de studiu în tehnologia ID-I.F.R. are în vedere următoarele elemente: nivelul de pregătire anterioară a studenților; facilitarea studiului individual și dezvoltarea deprinderilor și tehnicilor de învățare; asigurarea unui nivel ridicat de interactivitate și feed-back; - generarea interacțiunilor student-cadru didactic și student-student; - promovarea învățării active; - în situația predării prin cursuri online sincrone sau asincrone, acestea vor fi prezentate pe module care nu depășesc 20 de minute, urmate de studii de caz și sarcini de învățare care vor angrena cursanții la o învățare active, iar prin modul în care combină elementele de predare cu sarcinile de învățare și teste de autoevaluare, cadrul didactic motivează cursanții să participe la activități de învățare în grup sau colaborative; - utilizarea unei game largi de procedee care facilitează și consolidează învățarea: exemple ilustrative, rezumate, concluzii etc. - integrarea, în funcție de specificul disciplinelor, a instrumentelor informatice/ electronice de învățare/instruire asistată și (auto)evaluare automatizată; - monitorizarea structurată și etapizată a elementelor piramidei învățării: studiere prin citire, vizualizare, ascultare, demonstrare, exemplificare, sistematizare, autoevaluare, dezbatere, punere în practică și expunere personală/proprie; - prezența componentelor de evaluare formative. Art. 45. Sistemul de evaluare a cunoștințelor pentru promovarea disciplinelor și acordarea numărului de credite, pentru formele de învățământ cu frecvență redusă și la distanță, includ două componente: evaluare formativă (continuă) și respectiv, sumativă (finală).",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 10,
        "table_id": null,
        "table_text": null
    },
    {
        "id": "29c0015d171e01262c384ac74350edd6370bbf39f95ba139fbf874b20044c52c-18",
        "text": "Ambele tipuri de evaluări sunt precizate în fișele disciplinelor și calendarele activității didactice. Art. 46. Finalizarea studiilor: a) Studiile universitare de licenţă la I.F.R. și I.D. se finalizează, ca şi cele pentru forma de învăţământ cu frecvenţă, prin susţinerea examenului de licenţă, la promovarea căruia se obţine diploma de licenţă; b) Examenele de licenţă la I.F.R. și I.D. se organizează şi se desfăşoară în aceleaşi condiţii ca şi cele de la învăţământul cu frecvenţă, pe baza unei regulamentelor POLITEHNICA București; c) Diploma de licenţă obţinută în sistemul I.F.R.-I.D. în cadrul unui program de studii este echivalentă cu cea obţinută în sistemul de învăţământ cu frecvenţă. CAPITOLUL VIII. DISPOZIŢII FINALE Art. 47. Prezenta formă actualizată a Regulamentului de Organizare şi Funcţionare a Centrului I.F.R. – I.D. a fost adoptată de Senatul Universității Naționale de Știință și Tehnologie POLITEHNICA București în şedinţa din data de 30.01.2025. Decan Prodecan Carmen-Constantina NENU Mădălina BRUTU ORGANIGRAMA CENTRULUI PENTRU ÎNVĂŢĂMÂNT CU FRECVENŢĂ REDUSĂ ȘI ÎNVĂȚĂMÂNT LA DISTANȚĂ DEPARTAMENT FINANȚE, CONTABILITATE DECAN Preşedintele Consiliului Facultății de Stiinte Economice si Drept ȘI ECONOMIE SECRETARIAT DEPARTAMENT MANAGEMENT ȘI ASMINISTRAREA ADACERILOR PRODECAN Programe de masterat și LF.R.-LD. DEPARTAMENT DREPT ȘI ADMINISTRAȚIE PUBLICĂ CENTRUL LF.R.-I.D. CONSILIUL CENTRULUI LF.R.-LD. Coordonatori disciplină Personal didactic seminar Tutori de disciplină Anexa 1",
        "url": "https://upb.ro/wp-content/uploads/2025/02/Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "type": "pdf",
        "filename": "Regulament-de-organizare-si-functionare-a-centrului-pentru-invatamant-cu-frecventa-redusa-si-invatamant-la-distanta-centrul-I.F.R-I.D.pdf",
        "page_number": 10,
        "table_id": null,
        "table_text": null
    }
]