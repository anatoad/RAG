[
    {
        "id": "36527b3da039b452b387028c350e8e537c8c6b5176f91649e53bf33924e493bb-1",
        "text": "Metodologie admitere la doctorat 2025 MINISTERUL EDUCAŢIEI Universitatea Națională de Știință și Tehnologie POLITEHNICA București Consiliul Studiilor Universitare de Doctorat METODOLOGIE PRIVIND ORGANIZAREA ŞI DESFĂŞURAREA CONCURSULUI DE ADMITERE PENTRU PROGRAMELE DE STUDII UNIVERSITARE DE DOCTORAT ANUL UNIVERSITAR 2025- 2026 Metodologie admitere la doctorat 2025 Art. 1. DISPOZIȚII LEGISLATIVE INCIDENTE Metodologia privind organizarea şi desfășurarea concursului de admitere pentru programele de studii universitare de doctorat doctorat în Universitatea Națională de Știință și Tehnologie POLITEHNICA Bucureşti (POLITEHNICA București) este realizată în conformitate cu următoarele acte normative. a) art. 26, art. 28, art. 33-36, art 47, art. 50-51, art. 61-71, art. 123, art. 128, din Legea nr. 199/2023 a Învățământului Superior, cu modificările și completările ulterioare; b) Ordinul M.E. Nr. 3020/2024 pentru aprobarea Regulamentului-cadru privind studiile universitare de doctorat; c) prevederile art. 5 alin. (2), art. 7, art. 10 alin. (4) – (5), art. 11, art. 14 alin. (2), art. 68 – 85, din Ordinul M.E. Nr. 3693/2024 pentru aprobarea Metodologiei-cadru privind organizarea admiterii în învăţământul superior în ciclurile de studii universitare de scurtă durată, de licenţă, de master şi de doctorat; d) Ordinul Ministrului Educaţiei şi Cercetării nr. 5037/2013 privind corespondenţa între domeniile de studii universitare de doctorat/masterat, domeniile de studii universitare de doctorat şi domeniile de doctorat Art. 2. DISPOZIȚII GENERALE (1) Prezenta metodologie stabilește cadrul pentru organizarea admiterii la studiile universitare de doctorat. Admiterea la studiile universitare de doctorat se va face conform calendarului aprobat de către Consiliul de Administrație al Universității Naționale de Știință și Tehnologie POLITEHNICA Bucureşti. Distribuția locurilor bugetate la nivelul școlilor doctorale se va face conform metodologiei aprobate.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 1,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-2",
        "text": "(2) Admiterea la studiile universitare de doctorat se face pe baza unui concurs organizat de POLITEHNICA București, prin IOSUD. (3) Studiile universitare de doctorat reprezintă al III-lea ciclu de studii universitare și permit dobândirea unei calificări de nivelul 8 din EQF/CEC și din CNC. Acestea se desfășoară în conformitate cu prevederile Regulamentului-cadru privind studiile universitare de doctorat. (4) Admiterea în ciclul de studii universitare de doctorat se organizează pe domenii de doctorat în cadrul școlilor doctorale autorizate provizoriu sau acreditate. (5) Admiterea la studii universitare de doctorat este procesul de selecție a candidaților pentru fiecare poziție vacantă de student-doctorand pe care conducătorii de doctorat din cadrul școlii doctorale decid să o propună spre ocupare în cadrul sesiunilor de admitere organizate. (6) Studiile universitare de doctorat se organizează la forma de învățământ cu frecvență sau cu frecvență redusă atât pe locuri în regim de finanțare de la bugetul de stat sub formă de granturi doctorale, cât și pe locuri în regim cu taxă sau alte surse legal constituite. (7) Doctoratul se poate desfășura în limba română, într-o limbă a minorităților naționale sau într-o limbă de circulație internațională, conform contractului de studii doctorale încheiat între IOSUD, conducătorul de doctorat și studentul-doctorand. (8) Studiile universitare de doctorat au o durată de 4 ani. (9) Numărul de locuri în regim de finanțare de la bugetul de stat pe fiecare instituție organizatoare de studii universitare de doctorat este stabilit prin ordin al ministrului educației, iar numărul de locuri în regim cu taxă este fixat prin hotărâre a Senatului universitar (10) Programele de studii universitare de doctorat se organizează în şcoli doctorale şi sunt Metodologie admitere la doctorat 2025 de două tipuri: a) doctorat ştiinţific, care are ca finalitate producerea de cunoaştere ştiinţifică originală, relevantă internaţional, pe baza unor metode ştiinţifice, organizat numai la forma de învăţământ cu frecvenţă.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 2,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-3",
        "text": "Persoanele care dispun de resursele financiare corespunzătoare, fie din surse proprii, fie din burse acordate de persoane fizice sau juridice, pot fi admise ca studenţi-doctoranzi în regim cu taxă, în condiţiile prevăzute în regulamentul studiilor doctorale. Doctoratul ştiinţific este o condiţie pentru cariera profesională în învăţământul superior şi cercetare; b) doctorat profesional, în domeniile artelor, sportului, ale ştiinţelor militare, respectiv pentru învăţământul universitar dual, care are ca finalitate producerea de cunoaştere originală pe baza aplicării metodei ştiinţifice, a reflecţiei sistematice sau a cercetării aplicative asupra unor creaţii artistice, asupra unor performanţe sportive de înalt nivel naţional şi internaţional sau asupra unor teme de importanţă practică şi care constituie o bază pentru cariera profesională în învăţământul superior şi în cercetare, în domeniile vizate. (11) Programele de studii universitare de doctorat profesional se pot organiza, de regulă, la forma de învățământ cu frecvență. (12) Prin excepție de la prevederile aliniatului de mai sus programele de studii universitare de doctorat se pot organiza și la forma de învățământ cu frecvență redusă. (13) Au dreptul să participe la concursul de admitere la studii universitare de doctorat numai absolvenţii cu diplomă de masterat sau echivalentă acesteia, iar numărul cumulat de credite de studii transferabile dobândite, pentru ciclul de studii universitare de licenţă şi de masterat, să fie de cel puţin 300. Potrivit prevederilor Legii învăţământului superior nr. 199/2023, cu modificările şi completările ulterioare, diploma de licenţă a absolvenţilor învăţământului superior de lungă durată din perioada anterioară aplicării celor trei cicluri tip Bologna este echivalentă cu diploma de studii universitare de masterat în specialitate. În consecinţă, titularii diplomelor de studii superioare de lungă durată au dreptul să se înscrie la studii universitare de doctorat fără obligativitatea de a mai parcurge ciclul II de studii universitare de masterat. (14) Înscrierea la concursul de admitere la studii universitare de doctorat, într-un domeniu de doctorat nu este condiționată de domeniul în care a fost dobândită diploma de licență sau masterat.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 3,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-4",
        "text": "Durata totală cumulată a ciclului de studii universitare de licență și masterat trebuie să fie de cel puțin 300 de credite transferabile (ECTS). (15) În vederea înscrierii la concursul de admitere la doctorat, la nivelul IOSUD se realizează recunoașterea creditelor (ECTS) sau a punctelor de credit alocate pentru studiile universitare de licență și masterat obținute în străinătate, cu condiția cumulării celor 300 de credite transferabile (ECTS). (16) Cetățenii statelor membre ale Uniunii Europene, ai statelor aparținând Spațiului Economic European și ai Confederației Elvețiene, precum și cetățenii britanici și membrii familiilor acestora, ca beneficiari ai Acordului privind retragerea Regatului Unit al Marii Britanii și Irlandei de Nord din Uniunea Europeană și din Comunitatea Europeană a Energiei Atomice 2019/C 384 I/01 pot participa la admiterea în toate ciclurile de studii universitare, în aceleași condiții prevăzute de lege pentru cetățenii români, inclusiv în ceea ce privește taxele de școlarizare. (17) La admiterea la studii universitare de doctorat se pot înscrie și cetățeni care nu fac parte din Uniunea Europeană, Spațiul Economic European și Confederația Elvețiană (extracomunitari), absolvenți ai studiilor universitare de masterat sau absolvenți cu diplomă de licență sau echivalentă ai studiilor universitare de lungă durată (5, 6 ani). Recunoașterea studiilor efectuate de către aceștia Metodologie admitere la doctorat 2025 în afara României se va realiza de către Direcția de specialitate din cadrul Ministerului Educației. (18) Un candidat admis beneficiază o singură dată de finanţare de la bugetul de stat pentru ciclul de studii universitare de doctorat; candidaţii vor completa la înscriere o declaraţie pe propria răspundere prin care vor confirma că nu au mai beneficiat/nu beneficiază de o altă finanţare de la bugetul de stat pentru ciclul de studii doctorale. (19) Programul de doctorat se desfășoară în limba română sau într-o limbă de circulație internațională. (20) Selecția candidatului pentru o poziție vacantă de student-doctorand este realizată de o comisie de concurs aprobată de Consiliul Școlii doctorale.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 3,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-5",
        "text": "(21) Pentru anul universitar 2025-2026, POLITEHNICA Bucureşti organizează concurs de admitere la studiile universitare de doctorat pentru domeniile de doctorat precizate în Anexa 1, care este parte integrantă a acestei Metodologii. (22) Admiterea la doctorat se face în limita locurilor alocate anual de: a) Ministerul Educației pentru doctoratul în regim de finanțare de la bugetul de stat sub formă de granturi doctorale; b) POLITEHNICA Bucureşti, în calitate de Instituție Organizatoare de Studii Universitare de Doctorat (IOSUD) , pentru doctoratul în regim cu taxă. (23) Ocuparea locurilor în regim cu taxă, se confirmă prin achitarea primei rate a taxei de studii şi încheierea contractului de studii. (24) Pe baza granturilor alocate CSUD propune spre aprobare Consiliului de Administraţie distribuţia pe Şcoli doctorale a numărului de locuri pe regimuri de finanţare (de la bugetul de stat sau cu taxă). (25) Costurile aferente depășirii duratei normale a studiilor doctorale finanțate de la bugetul de stat se suportă de către doctoranzi prin plata taxei anuale de studii doctorale stabilite de Senatul POLITEHNICA Bucureşti. Art. 3. ÎNSCRIEREA CANDIDAŢILOR (1) Absolvenții cu diplomă ai învățământului universitar de lungă durată au dreptul să participe la concursul de admitere la doctorat fără a fi absolvit un ciclu de studii aprofundate sau de masterat. (2) Înscrierea la concursul de admitere într-un domeniu de doctorat se poate face indiferent de domeniul în care candidatul a obținut diploma de finalizare a învățământului universitar de lungă durată, de studii aprofundate sau de masterat. (3) Doctoranzii exmatriculați au dreptul să participe la un nou concurs de admitere la doctorat numai pe locurile alocate în regim cu taxă. (4) Candidații depun online dosarul de înscriere în platforma www.admitere.pub.ro, în perioada Decembrie 2024 – Septembrie 2025, dosar care trebuie să conțină următoarele documente: a) Cerere de înscriere (Anexa 2). b) Curriculum vitae. c) Lista de lucrări publicate.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 4,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-6",
        "text": "d) Documente copii conform cu originalul (la semnarea contractului de studii doctorale vor aduce documentele în original): - diplome de absolvire (licență, masterat, lungă durată); Metodologie admitere la doctorat 2025 suplimente la diplomă (licență, masterat); - diploma de bacalaureat; - certificat de naștere; - certificat de căsătorie sau alt act de schimbare a numelui (unde este cazul); e) Dovada privind plata taxei de înscriere care se poate achita și online; f) Copie buletin/carte identitate. g) Declarație pe propria răspundere că nu a mai beneficiat anterior de un loc bugetat la studii universitare de doctorat (Anexa 4) h) Propunerea de tematică pentru studiile doctorale (PhD proposal) în limba română sau în limba engleză (Anexa 5) i) Scrisoare de recomandare de la un expert în domeniu. (5) Candidaţii care absolvă în cursul anului 2025 sau înainte de acest an un program de masterat în POLITEHNICA Bucureşti vor depune online numai documentele menţionate la punctele a), b), c), e), f), g), h) şi i). (6) Valoarea taxei de înscriere la concursul de admitere la doctorat este de 200 RON, cu excepția candidaților care au absolvit un program de masterat în POLITEHNICA Bucureşti pentru care taxa de înscriere este de 100 RON. (7) Potrivit legii, copiii personalului didactic și didactic auxiliar aflat în activitate sau pensionat sunt scutiţi de plata taxelor de înscriere la concursul de admitere la studii universitare de doctorat și beneficiază de gratuitate la cazare în cămine. (8) Scutirea de la plata acestor taxe se face numai pe baza documentelor doveditoare prezentate de candidați, respectiv adeverinţă de salariat sau decizia de pensionare a părintelui cadru didactic. (9) Beneficiază de aceleași drepturi prevăzute la alin. (7), persoanele aflate în risc de a-și pierde capacitatea de satisfacere a nevoilor zilnice de trai din cauza unor situații de boală, dizabilitate, sărăcie, în baza declarației pe propria răspundere.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 4,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-7",
        "text": "(10) Candidaţii care optează pentru locurile rezervate etniei rrome, vor prezenta la înscriere un document semnat şi ştampilat eliberat de către o organizaţie legală a rromilor, care atestă apartenenţa lor la această etnie. Documentul trebuie să conțină mențiunea că respectivul candidat face parte din etnia rromilor şi nu faptul că acesta este membru al organizaţiei în cauză. (11) Candidații (cetățeni români şi cetăţeni UE) care au efectuat studii în străinătate, vor prezenta un atestat de echivalare a acestora, eliberat de Centrul Național de Recunoaștere și Echivalare a Diplomelor (CNRED), din cadrul ME. Mai multe detalii privitoare la procesul de echivalare și la documentele necesare se pot regăsi pe website-ul CNRED : www.cnred.edu.ro. (12) Nu pot fi înscriși la admiterea la doctorat, candidații care au studii în străinătate și nu depun la dosarul de înscriere Atestatul de recunoaștere/echivalare studii emis de către CNRED din cadrul ME. Metodologie admitere la doctorat 2025 Art 4. DESFĂŞURAREA CONCURSULUI DE ADMITERE (1) Admiterea la doctorat se organizează la nivelul fiecărei Școli doctorale pentru fiecare domeniu de doctorat prevăzut în Anexa 1 a prezentei Metodologii, constând în evaluarea Propunerii de tematică pentru studiile doctorale (PhD proposal) precum şi a celorlalte documente din dosarul electronic al candidatului. Candidaţii sunt apreciaţi în raport cu nivelul de pregătire şi informare în domeniu, cu capacitatea de a evidenţia orientările majore ale cercetării şi de a formula soluţii şi căi de rezolvare (teoretice şi experimentale) pentru o temă de cercetare. Candidaților li se poate solicita susținerea unui interviu online. (2) Dosarele electronice ale candidaţilor înscrişi se evaluează lunar prin ADMIS/RESPINS de către conducătorul de doctorat pentru care candidatul a optat la înscriere sau, dacă nu există o astfel de opţiune, de către un conducator de doctorat desemnat de Directorul Şcolii doctorale în funcţie de tematica propusă de candidat (Anexa 5), de competenţele specifice şi de acordul conducătorului de doctorat.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 5,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-8",
        "text": "(3) La sfârşitul fiecărei luni se afişează în platforma de admitere a universității cât și pe website-ul şcolii doctorale rezultatul evaluării de către conducătorul de doctorat prin ADMIS/RESPINS (cu protejarea datelor cu caracter personal, conform GDPR). (4) Admiterea la studiile universitare de doctorat se organizează continuu în perioada Decembrie 2024 - Septembrie 2025. (5) Comisia/comisiile de evaluare, constituită/constituite la nivelul fiecărei şcoli doctorale, stabileşte/stabilesc ordinea finală a candidaţilor pe locuri bugetate/cu taxă cât şi candidaţii care au obţinut bursă, la finalul perioadei de admitere, în luna septembrie. Art. 5. CONTESTAȚII (1) Eventualele contestaţii privind rezultatul evaluării pentru admiterea la doctorat se depun electronic, în termen de 24 de ore de la afişarea rezultatelor, la secretariatul Şcolii doctorale unde s-a realizat înscrierea. (2) Directorul Şcolii doctorale numește, în termen de 24 de ore de la înregistrarea contestaţiei, o comisie de contestație pentru rezolvarea acesteia, alcătuită din 3 conducatori de doctorat din care nu face parte conducatorul de doctorat care a realizat inițial evaluarea. (3) Comisia trebuie să rezolve contestaţia în termen de 24 de ore de la numire, să opereze eventualele modificări în listele cu rezultatele concursului de admitere la doctorat şi să comunice candidatului rezultatul, electronic. (4) După expirarea termenului de rezolvare și de răspuns la contestații, decizia comisiei responsabilă cu analiza şi soluţionarea contestaţiilor este definitivă și nu mai poate fi modificată. Art. 6. DISPOZIŢII FINALE (1) Listele cu rezultatele finale ale concursului de admitere la doctorat inclusiv listele cu bursierii sunt întocmite în luna Septembrie 2025, fiind validate prin semnare de către Directorul Şcolii doctorale şi Directorul CSUD POLITEHNICA Bucureşti şi afişate apoi pe site- ul sau pagina web a Şcolii doctorale.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 6,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-9",
        "text": "(2) Media generală de admitere se constituie ca medie aritmetică dintre nota acordată de comisia/comisiile constituite de Şcoala doctorală privind evaluarea dosarelor electronice ale candidaţilor declaraţi admişi de către conducătorii de doctorat şi media generală a anilor de studii, calculată prin luarea în considerare a anilor de studii de licenţă şi masterat sau de lunga Metodologie admitere la doctorat 2025 durata (Anexa 3). Media generală de admitere trebuie sa fie minim 7,00. (3) Înmatricularea candidaților admiși se face online în termen de 7 2 ore de la data afișării electronice a rezultatelor finale, fiind condiționată de prezentarea dovezii privind absolvirea unui program de masterat (diploma de masterat sau adeverință de absolvire). (4) Candidaţii admişi vor completa şi semna olograf contractul de studii universitare de doctorat până la începutul anului universitar 2025-2026. Contractul se oficializează prin semnaturile olografe ale conducătorului de doctorat și Directorului Şcolii doctorale. Metodologie admitere la doctorat 2025 Anexa 1 Lista domeniilor doctorale organizate de POLITEHNICA București",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 6,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-10",
        "text": "ŞCOALA DOCTORALĂ ; DOMENIUL DE DOCTORATInginerie Electrică ; Inginerie electrică ; Inginerie Energetică ; Inginerie energetică ; Automatică şi Calculatoare ; Calculatoare și tehnologia informației ; Automatică şi Calculatoare ; Ingineria sistemelor ; Electronică, Telecomunicații şi Tehnologia Informației ; Inginerie electronică, telecomunicații şi tehnologii informaționale ; Inginerie Mecanică şi Mecatronică ; Inginerie mecanică ; Inginerie Industrială şi Robotică ; Inginerie mecanică ; Inginerie Industrială şi Robotică ; Inginerie industrială ; Inginerie Industrială şi Robotică ; Inginerie si management ; Ingineria Sistemelor Biotehnice ; Ingineria mediului ; Ingineria Sistemelor Biotehnice ; Inginerie mecanică ; Transporturi ; Ingineria transporturilor ; Transporturi ; Inginerie electronică, telecomunicații şi tehnologii informaționale ; Inginerie Aerospațială ; Inginerie aerospațială ; Ştiința şi Ingineria Materialelor ; Ingineria materialelor ; Inginerie Chimică şi Biotehnologii ; Inginerie chimică ; Inginerie Chimică şi Biotehnologii ; Chimie ; Inginerie Chimică şi Biotehnologii ; Ingineria mediului ; Ştiințe Aplicate ; Matematică ; Ştiințe Aplicate ; Fizică ; Inginerie medicală ; Bioinginerie* *sub rezerva autorizarii provizorii de ARACIS",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 8,
        "table_id": "e2547aa6131863abb759fb1809c49d2346424dad3c1dd20465da37377169a0fe",
        "table_text": "| ŞCOALA DOCTORALĂ | DOMENIUL DE DOCTORAT |\n|:--|:--|\n| Inginerie Electrică | Inginerie electrică |\n| Inginerie Energetică | Inginerie energetică |\n| Automatică şi Calculatoare | Calculatoare și tehnologia informației |\n| Automatică şi Calculatoare | Ingineria sistemelor |\n| Electronică, Telecomunicații şi Tehnologia Informației | Inginerie electronică, telecomunicații şi tehnologii informaționale |\n| Inginerie Mecanică şi Mecatronică | Inginerie mecanică |\n| Inginerie Industrială şi Robotică | Inginerie mecanică |\n| Inginerie Industrială şi Robotică | Inginerie industrială |\n| Inginerie Industrială şi Robotică | Inginerie si management |\n| Ingineria Sistemelor Biotehnice | Ingineria mediului |\n| Ingineria Sistemelor Biotehnice | Inginerie mecanică |\n| Transporturi | Ingineria transporturilor |\n| Transporturi | Inginerie electronică, telecomunicații şi tehnologii informaționale |\n| Inginerie Aerospațială | Inginerie aerospațială |\n| Ştiința şi Ingineria Materialelor | Ingineria materialelor |\n| Inginerie Chimică şi Biotehnologii | Inginerie chimică |\n| Inginerie Chimică şi Biotehnologii | Chimie |\n| Inginerie Chimică şi Biotehnologii | Ingineria mediului |\n| Ştiințe Aplicate | Matematică |\n| Ştiințe Aplicate | Fizică |\n| Inginerie medicală | Bioinginerie* *sub rezerva autorizarii provizorii de ARACIS |"
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-11",
        "text": "sub rezerva autorizarii provizorii de ARACIS Antreprenoriat, Ingineria și Inginerie industrială Metodologie admitere la doctorat 2025",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 8,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-12",
        "text": "Managementul Afacerilor ; Inginerie si ManagementIngineria şi Aplicațiile Laserilor şi Acceleratorilor ; Fizică ; Ingineria şi Aplicațiile Laserilor şi Acceleratorilor ; Calculatoare şi tehnologia informației ; Ştiința sportului şi educației fizice ; Ştiința sportului şi educației fizice ; Filologie ; Filologie ; Ingineria autovehiculelor ; Ingineria autovehiculelor ; Inginerie industrială ; Inginerie industrială ; Interdisciplinară ; Inginerie mecanică ; Interdisciplinară ; Matematică ; Interdisciplinară ; Informatica",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 9,
        "table_id": "54cb713030e9205ad74f0fd71699f13522e917539dc57b5f7ba8fbc17a49a13d",
        "table_text": "| Managementul Afacerilor | Inginerie si Management |\n|:--|:--|\n| Ingineria şi Aplicațiile Laserilor şi Acceleratorilor | Fizică |\n| Ingineria şi Aplicațiile Laserilor şi Acceleratorilor | Calculatoare şi tehnologia informației |\n| Ştiința sportului şi educației fizice | Ştiința sportului şi educației fizice |\n| Filologie | Filologie |\n| Ingineria autovehiculelor | Ingineria autovehiculelor |\n| Inginerie industrială | Inginerie industrială |\n| Interdisciplinară | Inginerie mecanică |\n| Interdisciplinară | Matematică |\n| Interdisciplinară | Informatica |"
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-13",
        "text": "Metodologie admitere la doctorat 2025 Universitatea Națională de Știință și Tehnologie POLITEHNICA Bucureşti operator de date personale cu nr.3291 Domnule RECTOR, Subsemnatul (a) Domiciliul stabil Naționalitate________________________________________________________________ vă rog să binevoiţi a-mi aproba înscrierea la concursul de admitere la doctorat din sesiunea Decembrie 2024- Septembrie 2025, în domeniul în cadrul Şcolii doctorale Conducător ştiințific (opțional) la forma de învăţământ: Subvenţionat de la buget/în regim cu taxă/cu bursa/fara bursa (Se taie ceea ce nu corespunde opţiunilor) Tema de cercetare....................................................................................... Studii superioare: Universitatea absolvită /Institutul de învăţământ superior absolvit: Facultatea_ Specializarea/Programul de studii cu media anilor de studii Masterat/Studii aprofundate (dacă este cazul) Universitatea absolvită /Institutul de învăţământ superior absolvit: Facultatea_ Specializarea/programul de studii cu media anilor de studii Loc de muncă Telefon acasă_ serviciu mobil_ mobil_ e-mail Cod numeric personal Subsemnatul declar cele de mai sus pe propria răspundere. Am luat la cunoştinţă că declararea unor informaţii false conduce automat la pierderea locului ocupat prin concursul de admitere. De asemenea am luat la cunoştinţă că Universitatea Națională de Știință și Tehnologie POLITEHNICA Bucureşti prelucrează datele mele cu caracter personal în scopul admiterii şi finalizării studiilor şi de faptul că sunt obligat să furnizez datele cunoscând că refuzul determină neînscrierea la concursul de admitere. Datele vor fi dezvăluite Ministerului Educaţiei si Cercetarii şi Băncilor.",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 10,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-14",
        "text": "În conformitate cu Regulamentul nr. 679 din 27 aprilie 2016 privind protecţia persoanelor fizice în ceea ce priveşte prelucrarea datelor cu caracter personal şi privind libera circulaţie a acestor date şi de abrogare a Directivei 95/46/CE (Regulamentul general privind protecţia datelor) – denumit „GDPR”, cunosc faptul că beneficiez de dreptul la informare, dreptul de acces, de intervenţie şi opoziţie asupra datelor furnizate precum şi dreptul de a nu fi supus unei decizii individuale, prin înaintarea unei cereri scrise, datată şi semnată, Universității Naționale de Știință și Tehnologie POLITEHNICA Bucureşti. De asemenea, am luat la cunoştinţă că beneficiez de dreptul de a mă adresa cu plângere Autorităţii Naţionale de Supraveghere a Prelucrării datelor cu caracter personal şi justiţiei. Data, Semnătura, Anexa 2 Metodologie admitere la doctorat 2025 Universitatea Națională de Știință și Tehnologie POLITEHNICA Bucureşti Domeniul de doctorat Şcoala doctorală _____________________________________________________________________ Regim fără / cu taxă de şcolarizare _________________________________________________ FIŞĂ DE EXAMINARE LA CONCURSUL DE ADMITERE LA DOCTORAT SESIUNEA 2025 Numele, iniţiala prenumelui tatălui şi prenumele candidatului: Proba de specialitate pentru admiterea la doctorat",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 10,
        "table_id": null,
        "table_text": null
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-15",
        "text": "Media generală a anilor de studii ; Media examenului de admitere la doctorat",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 11,
        "table_id": "196c93067c209535e93e42800f73c26e652f6c5dacf7e6471791f72d3147e525",
        "table_text": "| Media generală a anilor de studii | Media examenului de admitere la doctorat |\n|-------------------------------------|--------------------------------------------|"
    },
    {
        "id": "36527b3da039b452b387028c350e8e537c8c6b5176f91649e53bf33924e493bb-16",
        "text": "Membrii comisiei de evaluare (Nume și prenume, semnatura) .................................................................................................................................................. ................................................................................................................................................ .................................................................................................................................................. Director SD. (Nume și prenume, semnatura) ....................................................................... Data _____________________ Anexa 3 Metodologie admitere la doctorat 2025 Anexa 4 Universitatea Națională de Știință și Tehnologie POLITEHNICA Bucureşti Şcoala doctorală ____________________________________________________________ Declarație Subsemnatul/a … ……………………… ………………………………………………………………, candidat la concursul de admitere la doctorat sesiunea 2025 pe locurile bugetate în 2025-2026, declar prin prezenta că nu am fost înmatriculat înainte la un alt program de studii doctorale, pe locuri bugetate, în cadrul Politehnica București sau altei instituții organizatoare de studii universitare de doctorat. Semnătura…………………………………………………… Data…………………………………………………………. Metodologie admitere la doctorat 2025 Propunerea de tematica pentru studiile doctorale (PhD proposal) – max. 2 pagini (max. 2 pages) 1. Nume si prenume candidat (Name and surname) 2. Titlul tematicii propuse pentru studiile doctorale (Title of the PhD proposal) 3. Stadiul cunoașterii (literature review) 4. Obiectivele generale și specifice (General and specific objectives) 5. Activități (Activities) 6. Rezultate așteptate (Expected results) Anexa 5",
        "url": "https://upb.ro/wp-content/uploads/2024/12/Metodologie-admitere-doctorat-2025-2026.pdf",
        "type": "pdf",
        "filename": "Metodologie-admitere-doctorat-2025-2026.pdf",
        "page_number": 11,
        "table_id": null,
        "table_text": null
    }
]