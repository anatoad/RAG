[
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-1",
        "text": "Admitere master - informații Regulamentul privind organizarea și desfășurarea concursului de admitere în învățământul universitar de masterat anul universitar 2025-2026 poate fi consultat aici https://admitere.pub.ro/. Admitere anticipată Numarul de locuri - In curand. La sesiunea de admitere anticipată pot candida studenți într-un an terminal al studiilor de licență sau absolvenți ai unui program de studii de licență din anii anteriori, care doresc garantarea anticipată (prin pre-admitere) a unui loc pentru studii de masterat în POLITEHNICA București. Pentru validarea și înmatricularea candidaților astfel pre-admiși, promovarea examenului de Licență/Diplomă până la data prevăzută pentru înmatriculare este, conform legii, o condiție necesară. Pot candida la admiterea la studii universitare de masterat cetățenii statelor membre ale Uniunii Europene, ai statelor aparținând Spațiului Economic European și Confederației Elvețiene, în aceleași condiții prevăzute de lege pentru cetățenii români, inclusiv în ceea ce privește taxele de școlarizare. - Faza 1 - Înscriere 15.12.2024 - 09.05.2025Înscriere - 15.12.2024-9.05.2025 Pentru înscrierea la concursul de admitere în învățământul universitar de masterat în sesiunea de admitere anticipată, candidații depun online pe site-ul de admitere al universității dosarul de înscriere, care trebuie să conțină următoarele documente: a) fișa de înscriere tip, conform Anexei 2, în care vor menționa, sub semnătură electronică sau scanată și răspundere proprie, toate datele solicitate de formularul respectiv; b) certificatul de naștere; c) certificatul de căsătorie (dacă este cazul); d) situația școlară a anilor de licență anteriori anului curent în care se află sau foaia matricolă/suplimentul la diplomă în cazul în care au absolvit un program de licență într-un an anterior: e) buletin/carte de identitate/pașaport; f) dovada de plată a taxei de înscriere la admitere anticipată (contul în care se face plata va fi afișat pe site-ul de admitere al universității);",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    },
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-2",
        "text": "g) declarație pe propria răspundere (inclusă in Anexa 2) prin care candidatul declară că nu a mai beneficiat anterior de un loc bugetat la studii universitare de masterat dacă candidează pe un loc fără taxă; Prin excepție, candidații care sunt studenți într-un an terminal la studii de licență în POLITEHNICA București în anul universitar 2024-2025 nu trebuie să depună documentele specificate la punctele (c) și (d). În cadrul unei sesiuni de admitere, un candidat se poate înscrie pe locuri finanțate de la buget numai la o singură facultate din POLITEHNICA București. Candidații cetățeni ai statelor membre ale Uniunii Europene și din state terțe care se înscriu la programele de studii cu predare în limba română au obligația sa facă dovada cunoașterii limbii române. Pentru programele organizate în limba engleză, certificarea competențelor lingvistice se face prin una dintre următoarele modalități: ‒ Candidatul posedă un certificat de competențe lingvistice pentru respectiva limbă de predare (minim B2); certificatul se încarcă în platforma online de înscriere; ‒ Candidatul este absolvent al unui program de studii de licență sau masterat în respectiva limbă de predare; ‒ Candidatul are o disciplina de tip limbă străină pentru respectiva limbă de predare promovată în anul I de studii de licență cu media cel puțin 8,00; ‒ Candidatul susține testul on-line în POLITEHNICA București de competențe lingvistice pentru respectiva limbă de predare (în cazul în care nu se încadrează în una dintre cele 3 condiții anterioare) și obține calificativul PROMOVAT (Detalii despre testul on-line de verificare a competențelor lingvistice vor fi publicate pe site-ul admitere.pub.ro). Pentru respectarea prevederilor în vigoare privind regimul actelor de studii în România, toți candidații vor fi înscriși la concursul de admitere cu numele din certificatul de naștere, inclusiv în cazurile în care ei și-au schimbat acest nume.",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    },
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-3",
        "text": "În scopul evitării unor neînțelegeri, atunci când se efectuează operații de legitimare pe bază de buletin/carte de identitate, se impune ca în cazurile de schimbare de nume, pe lângă numele din certificatul de naștere să fie consemnat în paranteză și numele din buletinul/cartea de identitate. Cuantumul taxei de înscriere este de 100 RON pentru înscrierea la sesiunile din iulie și septembrie și de50 RON pentru înscrierea la sesiunea de admitere anticipată și a fost stabilit de către Senatul Universității. Se poate achita având menționate la explicațiile plății: numele și prenumele complet al candidatului, precum și Facultatea de Energetică astfel: - direct, prin platforma on-line https://admitere.pub.ro/, cu card bancar; - prin transfer bancar (realizat printr-o aplicate de e-banking sau la ghișeul unei bănci), într-unul dintre următoarele conturi: - Banca Comerciala Romana: IBAN: RO42RNCB0723000506250270 CUI 48467613 - Banca Romana de Dezvoltare: IBAN: RO97BRDE410SV98068754100 CUI 48467613 Obligatoriu mentionat in explicatii plata: “inscriere licenta (admitere)”, Nume si prenume, Facultatea de Energetica Copiii personalului didactic și didactic auxiliar aflat în activitate sau pensionat sunt scutiți de plata taxelor de înscriere la concursurile de admitere în învățământul superior. Beneficiază de scutirea taxei de înscriere copiii cu unul sau ambii părinţi decedaţi, copiii din familii monoparentale precum și persoanele aflate în risc de a-şi pierde capacitatea de satisfacere a nevoilor zilnice de trai din cauza unor situaţii de boală, dizabilitate, sărăcie. Scutirea de la plata acestor taxe se face numai pe baza documentelor doveditoare prezentate de candidaţi. Aprobarea scutirii se face de către comisiile tehnice de înscriere pe facultăţi/departamente.",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    },
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-4",
        "text": "- - Faza 2 - Concurs de admitere 14.05.2025 - 14.05.2025Concurs admitere - 14.05.2025 ora 10.00 Concursul de admitere la masterat constă din două probe, astfel: ◦ Proba 1 – o probă orală de evaluare a cunoștințelor fundamentale ale candidatului, susținută on-line, de tip interviu, și care corespunde mediei MA a notelor date de membrii comisiei de admitere a programului de masterat la care este înscris candidatul. ◦ Proba 2 – o probă orală de evaluare a motivației candidatului pentru urmarea programului de studiu, susținută on-line, care corespunde mediei MB a notelor date de membrii comisiei de admitere a programului de masterat la care este înscris candidatul. Media generală de admitere, MG, a fiecărui candidat se calculează, cu două zecimale, fără rotunjire, cu formula: ◦ MG = (MA + MB )/2 DESFĂȘURAREA PROBELOR DE CONCURS Candidații se vor conecta la modulul corespunzător programului de masterat, pe baza invitației transmise de responsabilul cu gestionarea modului din Microsoft Teams (recomandăm astfel crearea din timp a unui cont, vezi link) din comisia de evaluare. Aceste invitații vor fi transmise după încheierea perioadei de înscriere, cu cel puțin o zi înainte de ziua desfășurării probei de admitere. Cele două probe de concurs se vor desfășura în aceeași zi, 14 mai 2025 ora 10:00, în aceeași sesiune on-line. După participarea la interviul pentru Proba 1, candidatul va participa la interviul pentru Proba 2. Interviul pentru Proba 1 va avea în vedere evaluarea cunoștințelor generale tehnice și de specialitate specifice fiecărui program de masterat. Interviul pentru Proba 2 va avea în vedere următoarele aspecte: ◦ competențe și aptitudini de comunicare; ◦ competențe și aptitudini/abilități tehnice/sociale; ◦ aptitudini și competențe de învățare. Cele două probe, în ansamblul lor, se vor referi la: ◦ studiile și activitatea anterioară a candidatului; ◦ planul personal de educație și pregătire profesională;",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    },
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-5",
        "text": "◦ motivația de a urma programul respectiv de masterat. Interviurile vor fi înregistrate individual, pentru fiecare candidat, de către persoana din comisia de evaluare desemnată în acest sens de responsabilul comisiei de evaluare. Interviurile se vor desfășura pe rând, cu câte un candidat, conform unei planificări ce va fi anunțată după finalizarea înscrierilor. La începutul interviului, candidatul va fi identificat vizual de către membrii comisiei de evaluare, pe baza documentului de identitate prezentat de candidat la interviu. Tot atunci, se va reaminti candidatului faptul că a fost de acord, prin semnarea Fișei de înscriere, cu înregistrarea interviului și cu respectarea Codului de etică și deontologie profesională al Universității Naționale de Știință și Tehnologie POLITEHNICA București\" Pe perioada interviului camerele video vor fi deschise, atât pentru candidat, cât și pentru membrii comisiei de evaluare. Canale video MS Teams: Inginerie Energetică Ingineria Mediului Inginerie și Management Pentru orice problemă legată de conectarea la platforma Microsoft Teams candidații se vor adresa responsabilului informatic al facultății pe adresa de e-mail admitere.energetica@upb.ro. - Faza 3 - Comunicarea rezultatelor 14.05.2025 - 14.05.2025Comunicarea rezultatelor - 16.05.2025 Rezultate admitere Admiterea candidaților se face în ordinea descrescătoare a mediilor generale de admitere obținute de candidați și în limita locurilor anunțate inițial, cu condiția ca media generală MG să fie minimum 6,00 (șase). În eventualitatea existenței mai multor candidați cu medii generale de admitere egale, pentru ocuparea ultimului loc finanțat de la bugetul de stat, criteriul de departajare este media Probei 1. Admiterea și repartizarea candidaților pe programe de studii în cadrul aceleiași facultăți se face în funcție de opțiunile candidaților pentru programe de studiu în ordinea descrescătoare a mediilor generale de admitere. Contestații Eventualele contestații se depun în termen de 24 ore de la afișarea rezultatelor concursului de admitere.",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    },
    {
        "id": "95433f95bf4f9e5fef2fb7938a0ae137f2588497cb46ca97e61fd05660532466-6",
        "text": "Acestea vor fi trimise pe mail la adresa admitere.energetica@upb.ro, iar rezultatul acestora se anunță în cel mult 24 de ore de la încheierea termenului de depunere a contestațiilor. - Faza 4 - Înmatricularea candidaților 01.07.2025 - 07.07.2025Înmatricularea candidaților - 01.07.2025-07.07.2025 Înmatricularea candidaților admiși în sesiunea de admitere anticipată se va face la secretariatul facultății, în perioada 01/07/2025-07/07/2025, în intervalul orar 9:00-16:00. Pentru înmatriculare, candidații admiși în admiterea anticipată trebuie să depună la secretariatul facultății unde au fost admiși următoarele documente: • forma fizică a fișei de înscriere; • 2 fotografii, realizată recent, color, format 3x4 cm; • diploma de bacalaureat (în original); • diploma de licență/inginer sau echivalentă acesteia; candidații care au promovat examenul de licență în sesiunea iunie-iulie 2025 pot depune la înscriere, pentru sesiunile imediat următoare, în locul diplomei de licență, adeverința de absolvire eliberată de facultate, în care se menționează atât media generală de la examenul de diplomă/licență cât și mediile generale obținute în fiecare an de studiu (în original); • foaia matricolă/suplimentul la diplomă, numai în cazul în care se depune diploma de licență/inginer (în original); • certificatul de naștere (copie conform cu originalul); • certificatul de căsătorie (dacă este cazul, copie conform cu originalul); • buletin/carte de identitate/pașaport (copie conform cu originalul); • dovada de plată a taxei de înscriere la admitere (contul în care se face plata va fi afișat pe site-ul de admitere al Universității); • dovada de plată a taxei de înmatriculare la admitere (contul în care se face plata va fi afișat pe site-ul de admitere al Universității); În caz contrar aceștia vor pierde statutul de masterand.",
        "url": "https://energ.upb.ro/admitere/masterat/informatii-admitere",
        "type": "txt",
        "filename": "admitere_masterat_informatii-admitere.txt",
        "page_number": null,
        "table_id": null,
        "table_text": null
    }
]