Admitere licență - informații
Regulamentul privind organizarea și desfășurarea concursului de admitere în ciclul de studii universitare de licență anul universitar 2025-2026 poate fi consultat prin accesarea https://admitere.pub.ro/.
Admitere anticipată
CalendarBuget: 320 locuri
Numărul de locuri disponibile în Sesiunea I pentru candidații care participă la admiterea anticipată prin concurs este limitat.
Candidații eligibili vor fi declarați admiși anticipat (prin concurs), în limita locurilor menționate anterior și li se va garanta locul dacă promovează examenul de Bacalaureat și parcurg cu succes Faza III - Validare, confirmare, înscriere în anul I și înmatriculare.
**DOMENIUL: Inginerie Energetică **
PROGRAME DE STUDIU:
- Energetică şi Ingineria Fluidelor
- Energetică şi Tehnologii Informatice
- Energetică şi Tehnologii de Mediu
- Energetică şi Tehnologii Nucleare
- Ingineria Sistemelor Electroenergetice
- Managementul Energiei
- Termoenergetică
(*) Studenţii vor fi repartizaţi pe specializările domeniului Inginerie Energetică la sfârşitul anului II de studii.
-
Faza 1 - Înscriere online la sesiunea curentă
15.12.2024 - 02.06.2025În Sesiunea I – Admitere anticipată un candidat se poate înscrie la o singură facultate din UNSTPB (facultatea de bază) și va plăti on-line o singură taxă de înscriere*.
Înscrierea se face pe platforma https://admitere.pub.ro/.
Pachetul de documente necesar înscrierii candidaților:
-
Certificatul de naștere al candidatului (copie scanată/fotografie, format *.jpg sau *.pdf) încărcată on-line în platforma https://admitere.pub.ro.
-
Act de identitate candidat (Carte de identitate sau Pașaport) aflat în perioada de valabilitate la data înscrierii – copie scanată/fotografie, format *.jpg sau *.pdf, încărcată on-line în platforma https://admitere.pub.ro
-
1 fotografie (tip pașaport/CI, color, minim 2MP, format *.jpg) încărcată on-line în platforma https://admitere.pub.ro.
-
Situație școlară, adeverință, foaie matricolă sau alt document/documente emis/emise de liceul de la care provine candidatul, în care sunt specificate mediile obținute de candidat în timpul liceului, la disciplinele selectate pentru proba P1 și, respectiv, P2 , cât și mediile generale obținute de către acesta în clasele a IX-a, a X-a și a XI-a pentru proba P3. Documentul/documentele scanate/fotografiate, în format *.jpg sau *.pdf se încarcă on-line în platforma https://admitere.pub.ro.
-
Dacă este cazul, documente care să ateste rezultatele obținute de candidat la o serie de activități suplimentare pe care acesta le-a desfășurat în anii de liceu. Documentul/documentele scanate/fotografiate, în format *.jpg sau *.pdf se încarcă on-line în platforma https://admitere.pub.ro.
-
Dovada achitării taxei de înscriere la concurs sau dovadă prin care să reiasă faptul că poate fi scutit de această taxă. Documentul/ documentele scanate/fotografiate, în format *jpg sau *pdf se încarcă on-line în platforma https://admitere.pub.ro.
Taxa de înscriere este 125 lei și se poate achita având menționate la explicațiile plății: numele și prenumele complet al candidatului, precum și “Facultatea de Energetică”, astfel:
-
direct, prin platforma on-line https://admitere.pub.ro/, cu card bancar;
-
prin transfer bancar (realizat printr-o aplicate de e-banking sau la ghișeul unei bănci), într-unul dintre următoarele conturi:
-
Banca Comerciala Romana: IBAN: RO42RNCB0723000506250270 CUI 48467613
-
Banca Romana de Dezvoltare: IBAN: RO97BRDE410SV98068754100 CUI 48467613
Obligatoriu mentionat in explicatii plata: “inscriere licenta (admitere)”, Nume si prenume, Facultatea de Energetica
-
Cererea de înscriere semnată de candidat în care să fie menționate opțiunile candidatului pentru admiterea anticipată la facultatea de bază. Această cerere se descarcă (download) din platforma on-line https://admitere.pub.ro/ după completarea restului informațiilor necesare înscrierii (date personale, date referitoare la studiile efectuate și opțiunile pentru concursul de admitere). Cererea (în format *.pdf) descărcată este semnată de candidat (tipărire și semnare pe hârtie urmată de scanare/fotografiere sau dacă acesta posedă – semnătură electronică certificată). Varianta semnată este ulterior încărcată în format *.pdf în platforma de înscriere on-line.
-
Declarație pe proprie răspundere semnată de candidat, privind veridicitatea datelor și a documentelor furnizate de acesta în cadrul procesului de înscriere. Documentul semnat este scanat/fotografiat și încărcat în format *.jpg sau *.pdf în platforma de înscriere on-line https://admitere.pub.ro
-
Adeverință medicală din care să rezulte că este apt medical pentru domeniul/domeniile de studiu din cadrul UPB la care candidează, emisă cu maximum 30 de zile înainte de înscrierea la concurs. Documentul, daca este tipărit, va fi scanat/fotografiat și încărcat în format *.pdf. Daca documentul este electronic (transmis de medicul de familie) acesta este transformat în format *.pdf și încărcat în platforma de admitere.
(*) Prin excepție, candidații de la facultățile cu concurs cu probe scrise sau vocaționale (c-s, c-v, c-m) care nu au fost declarați pre-admiși la sfârșitul Fazei II din Sesiunea I, dacă doresc, se mai pot înscrie la concursul de admitere încă deschis în Sesiunea I, la una dintre celelalte facultăți (cu concurs pe baza rezultatelor la activitățile școlare). Atenție însă, că în această ultimă situație există posibilitatea de a nu putea participa la Sesiunea I+ de la facultățile cu concurs cu probe scrise sau vocaționale.
-
-
Faza 2 - Admitere preliminară
11.06.2025 - 16.06.2025**Admiterea în Sesiunea I- Admitere anticipată la Facultatea de Energetică se realizează prin concurs de dosare. **
- Rezultate preliminare: 11 iunie 2025, ora 12:00
- Contestații: pot fi depuse online până la date de 12 iunie 2025, ora 12:00
- Rezultatele finale privind admiterea preliminară: 16 iunie 2025, ora 12:00
Admiterea anticipată fără concurs
-
Absolvenții de liceu cu diplomă de bacalaureat, care au obținut în perioada studiilor liceale distincții la olimpiadele școlare internaționale, recunoscute de Ministerul Educației și Cercetării, beneficiază de dreptul de a se înscrie, la cerere, fără susținerea concursului de admitere, în cadrul numărului de locuri/granturi alocate, în învățământul superior de stat în domenii de studiu corespunzătoare disciplinelor la care au fost distinși, putând urma, fără taxe de școlarizare, cursurile a două facultăți în instituții de învățământ superior de stat.
-
În plus, față de prevederile anterioare, în anul 2023, pentru obținerea statutului de pre-admis fără concurs în cadrul Facultății de Energetică, în condițiile legii și cu respectarea cadrului definit prin hotărârile Senatului UPB, vor fi luate în considerare următoarele olimpiade și concursuri (vezi Anexa VI - REGULAMENT PRIVIND ORGANIZAREA ȘI DESFĂȘURAREA
CONCURSULUI DE ADMITERE ÎN CICLUL DE STUDII UNIVERSITARE DE LICENȚĂ ANUL UNIVERSITAR 2025-2026).
Admiterea anticipată prin concurs
Media generală de admitere (MG) se determină cu relația:
- MG = (4*MC + NB)/5 (unde MC este media notelor de concurs, iar NB reprezintă nota pentru proba P3.
Media notelor de concurs (MC) se calculează cu formula:
- MC = (NC1 + NC2)/2 (unde notele NC1 și respectiv NC2 sunt obținute la probele de concurs P1 și respectiv P2.
La proba de concurs P1 se evaluează rezultatele obținute de candidat la Matematică (M) în clasele a IX-a, a X-a și a XI-a, iar nota obținută se calculează astfel:
- M = Ma = (M9 + M10 + M11)/3 sau M = Mb = (M9 + M10)/2 (în funcție de specialitatea absolvită la liceu.
La proba de concurs P2 se evaluează rezultatele obținute de candidat la Fizică (F) în clasele a IX-a și a X-a, adică
F = Fa = (F9 + F10)/2
sau la Informatică (I) în clasele a IX-a, a X-a și a XI-a, adică
I = Ia = (I9 + I10 + I11)/3
La proba de concurs P3 se evaluează rezultatele extracurriculare obținute de candidat (Vezi Anexa III-5 - REGULAMENT PRIVIND ORGANIZAREA ȘI DESFĂȘURAREA
CONCURSULUI DE ADMITERE ÎN CICLUL DE STUDII UNIVERSITARE DE LICENȚĂ ANUL UNIVERSITAR 2025-2026).Atenție! La proba P3 se iau în considerare numai concursurile din domeniul tehnic sau al științelor.
-
Faza 3 - Validare, înscriere în anul I și înmatriculare
02.07.2025 - 06.07.2025Vor putea fi declarați admiși anticipat și înmatriculați (în Faza III – Validare, confirmare, înscriere în anul I și înmatriculare admiși anticipat) doar candidați care au fost declarați pre-admiși (atât fără concurs, cât și prin concurs) în Faza II și au promovat examenul de Bacalaureat.
Programul de lucru: zilnic între orele 08:00 - 16:00, în perioada 2- 4 iulie 2025.
Validarea dosarului de concurs, Confirmarea locului obținut preliminar, Participarea opțională la glisare și depunerea documentelor pentru înmatriculare se realizează personal sau prin împuternicire notarială la sediul facultății de Energetică. Sunt necesare următoarele documente:
- Diploma de Bacalaureat (sau diploma echivalentă cu aceasta) însoțită de foaia matricolă - Original
***Notă: Pentru candidații care au promovat examenul de Bacalaureat în 2025, dacă liceul nu a eliberat diploma până la data înmatriculării, în locul diplomei de Bacalaureat se admite, în original, adeverința eliberată de liceu în care se menționează atât media generală, cât și notele obținute la probele susținute. Foaia matricolă în original este, și în acest caz, necesară.
- Certificatul de naștere al candidatului (original și copie).
- Act de identitate candidat (Carte de identitate sau Pașaport) (original și copie) aflat în perioada de valabilitate la data înscrierii, iar dacă acesta a expirat, o copie după vechiul act de identitate și originalul noului act.
- 3 fotografii color, pe hârtie fotografică (tip pașaport/CI, recente, identice, dimensiune 3x4 cm). Pe spatele fiecărei fotografii se scrie numele, inițiala tatălui și prenumele.
- Situație școlară, adeverință, foaie matricolă sau alt document/documente emis/emise de liceul de la care provine candidatul, în care sunt specificate mediile obținute de candidat, în timpul liceului, la disciplinele selectate pentru proba P1 și, respectiv, P2, cât și mediile generale obținute de către acesta în clasele a IX-a, a X-a și a XI-a pentru proba P3.
- Dacă este cazul, documente care să ateste rezultatele obținute de candidat la o serie de activități suplimentare pe care acesta le-a desfășurat în anii de liceu.
- Dovada achitării taxei de înscriere la concurs sau dovadă prin care să reiasă faptul că poate fi scutit de această taxă.
- Cererea de înscriere la concurs semnată de candidat.
- Declarație pe proprie răspundere, semnată de candidat, privind veridicitatea datelor și a documentelor furnizate de acesta în cadrul procesului de înscriere.
- Adeverința medicală din care să rezulte că este apt medical.
- Dovada achitării taxei de înmatriculare.
Taxa de înmatriculare este de 50 lei și se poate achita având menționate la explicațiile plății: numele și prenumele complet al candidatului precum și „Facultatea de Energetică”, astfel:
-
direct, prin platforma on-line https://admitere.pub.ro/, cu card bancar;
-
prin transfer bancar (realizat printr-o aplicate de e-banking sau la ghișeul unei bănci), într-unul dintre următoarele conturi:
(detalii privind acest mod de plată urmează a fi oferite în curând)
-
Faza 4 - Sesiunea I+
05.07.2025 - 06.07.2025Pentru ocuparea locurilor devenite vacante după înmatricularea și glisarea internă din Sesiunea I, în funcție de numărul acestor locuri, de numărul candidaților care nu au fost pre-admiși dar au baremul îndeplinit, se va organiza o etapă de completare admiși.
În ziua de 5 iulie 2025, în intervalul 09:00 – 12:00, comisia locală de admitere invită telefonic, în ordinea descrescătoare a mediilor, primii candidați cu barem îndeplinit, în vederea participării la ocuparea parțială sau integrală a acestor locuri.
Candidații care acceptă și confirmă prin SMS participarea, își validează dosarul și se înmatriculează în perioada 5 iulie 2025 (12:00- 16:00) - 6 iulie 2025 (08:00 – 16:00). După finalizarea înmatriculării se generează și se publică listele finale cu candidații declarați admiși anticipat și înmatriculați (6 iulie 2025, ora 18:00).
Validarea dosarului de concurs și depunerea documentelor pentru înmatriculare se realizează personal sau prin împuternicire notarială la sediul facultății de Energetică. Sunt necesare următoarele documente:
- Diploma de Bacalaureat (sau diploma echivalentă cu aceasta) însoțită de foaia matricolă - Original
***Notă: Pentru candidații care au promovat examenul de Bacalaureat în 2025, dacă liceul nu a eliberat diploma până la data înmatriculării, în locul diplomei de Bacalaureat se admite, în original, adeverința eliberată de liceu în care se menționează atât media generală, cât și notele obținute la probele susținute. Foaia matricolă în original este, și în acest caz, necesară.
- Certificatul de naștere al candidatului (original și copie).
- Act de identitate candidat (Carte de identitate sau Pașaport) (original și copie) aflat în perioada de valabilitate la data înscrierii, iar dacă acesta a expirat, o copie după vechiul act de identitate și originalul noului act.
- 3 fotografii color, pe hârtie fotografică (tip pașaport/CI, recente, identice, dimensiune 3x4 cm). Pe spatele fiecărei fotografii se scrie numele, inițiala tatălui și prenumele.
- Situație școlară, adeverință, foaie matricolă sau alt document/documente emis/emise de liceul de la care provine candidatul, în care sunt specificate mediile obținute de candidat, în timpul liceului, la disciplinele selectate pentru proba P1 și, respectiv, P2, cât și mediile generale obținute de către acesta în clasele a IX-a, a X-a și a XI-a pentru proba P3.
- Dacă este cazul, documente care să ateste rezultatele obținute de candidat la o serie de activități suplimentare pe care acesta le-a desfășurat în anii de liceu.
- Dovada achitării taxei de înscriere la concurs sau dovadă prin care să reiasă faptul că poate fi scutit de această taxă.
- Cererea de înscriere la concurs semnată de candidat.
- Declarație pe proprie răspundere, semnată de candidat, privind veridicitatea datelor și a documentelor furnizate de acesta în cadrul procesului de înscriere.
- Adeverința medicală din care să rezulte că este apt medical.
- Dovada achitării taxei de înmatriculare.
Taxa de înmatriculare este de 50 lei și se poate achita având menționate la explicațiile plății: numele și prenumele complet al candidatului precum și „Facultatea de Energetică”, astfel:
-
direct, prin platforma on-line https://admitere.pub.ro/, cu card bancar;
-
prin transfer bancar (realizat printr-o aplicate de e-banking sau la ghișeul unei bănci), într-unul dintre următoarele conturi:
(detalii privind acest mod de plată urmează a fi oferite în curând)