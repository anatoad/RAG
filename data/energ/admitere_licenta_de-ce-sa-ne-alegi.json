[
    {
        "id": "a8f78e70370567d5da7640d7b6d5f5d383600ae9ba16a9ace6ff27a2b7e458f2-1",
        "text": "Admitere licență - De ce să alegi Facultatea de Energetică? Pentru a obține o diplomă într-unul dintre cele mai importante domenii ale secolului, un domeniu dinamic, vital pentru întreaga societate Pentru că Facultatea de Energetică te pregătește să faci față unui job într-un domeniu strategic la nivel mondial Pentru că o diplomă în domeniul ingineriei energetice îți oferă un avantaj competitiv în căutarea unui loc de muncă Pentru că politicile naționale și europene privind energia, în contextul dezvoltării durabile, solicită o cerere tot mai mare de ingineri energeticieni Pentru că Facultatea de Energetică este singura facultate din țară care pregătește specialiști în toate domeniile ingineriei energetice Pentru că ai acces la educație de calitate și la o infrastructură didactică și de cercetare modernă Pentru că abilitățile și cunoștințele dobândite te pot transforma într-un antreprenor de succes în domeniul energetic Pentru că domeniul ingineriei energetice din Universitatea POLITEHNICA din București este printre puținele domenii inginerești care se află în topul 500 al universităților din întreaga lume (Shanghai Rankings) - Despre ce înveți? ' În cadrul studiilor universitare de licență în domeniul ingineriei energetice veți acumula cunoștințe și aptitudini solide privind generarea energiei, transportul, distribuția și utilizarea energiei, eficiența energetică, managementul și auditul energetic, piața de energie, rețele/clădiri/orașe inteligente, transformarea digitală în sectorul energetic, luând în considerare aspectele tehnice, de dezvoltare durabilă, socio-economice și de reglementare. Pe lângă studiul energiilor convenționale, veți dobândi și cunoștințe aprofundate despre energiile regenerabile, cum ar fi eolian, solar, termic, fotovoltaic, biomasă, geotermal, hidro/microhidro, biogaz, biocombustibil, hidrogen și pile de combustibil. Pentru a vă integra mai ușor pe piața muncii, prin parteneriatele facultății cu companii importante din domeniul energetic și domenii conexe, veți avea ocazia să obțineți experiențe practice, din viața reală, în timp ce studiați, prin efectuarea de stagii de practică sau internship și să elaborați proiectele de diplomă în colaborare cu acestea sau cu alte companii.",
        "url": "https://energ.upb.ro/admitere/licenta/de-ce-sa-ne-alegi",
        "type": "txt",
        "filename": "admitere_licenta_de-ce-sa-ne-alegi.txt",
        "page_number": null,
        "table_id": null,
        "table_text": null
    },
    {
        "id": "a8f78e70370567d5da7640d7b6d5f5d383600ae9ba16a9ace6ff27a2b7e458f2-2",
        "text": "Mai multe informații găsești aici. Dacă ești interesat de inginerie, de diversele aspecte legate de energie, de mediu și dezvoltare durabilă, ingineria energetică este o carieră interesantă pentru tine! - Care sunt oportunitățile de angajare? Ingineria energetică este un domeniu de carieră stabil, bine plătit și, cel mai important, în continuă creștere și evoluție. Energia este crucială în toate domeniile, astfel încât ”Dacă energie nu e, nimic nu e!”. Ca atare, inginerii energeticieni sunt solicitați pentru întreg ciclul energiei - generare, transport, distribuție și utilizare, iar obținerea unei diplome în domeniul ingineriei energetice îți poate oferi multe oportunități de angajare, cum ar fi: Companii de producere a energiei și de furnizare a serviciilor energetice; Companii de consultanță în domeniul ingineriei energetice; Companii de proiectare a echipamentelor și instalațiilor energetice; Companii producătoare de echipamente energetice; Companii de utilități; Companii vânzare echipamente; Alte companii care au nevoie de implementarea proiectelor de creștere a eficienței energetice și de scădere a consumului de energie; Operatorul de transport şi sistem; Operatorii de distribuţie; Sistemul administrativ şi de reglementare; Institute de cercetare - dezvoltare; Instituții guvernamentale și de administrație publică; etc.",
        "url": "https://energ.upb.ro/admitere/licenta/de-ce-sa-ne-alegi",
        "type": "txt",
        "filename": "admitere_licenta_de-ce-sa-ne-alegi.txt",
        "page_number": null,
        "table_id": null,
        "table_text": null
    }
]