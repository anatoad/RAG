[
    {
        "id": "a860fecfb47c89e5a6bc295c7fcaf02446c872f33f681a42931f51aacf7e106e-1",
        "text": "DESFĂȘURAREA CONCURSULUI DE ADMITERE Concursul de admitere la studii universitare de masterat constă din două probe: a) Proba 1 – o probă orală sau scrisă de evaluare a cunoștințelor fundamentale ale candidatului, desfășurată cu prezență fizică sau susținută on-line, cu subiecte dintr-o bibliografie anunțată sau de tip interviu, și corespunde mediei MA a notelor date de membrii comisiei de admitere a programului de masterat la care este înscris candidatul. Media MA se va obține ca medie aritmetică a notelor obținute la fiecare din cele 4 criterii de mai jos. Criteriul 1 – Susținerea unei scurte prelegeri, pe o temă aleasă de candidat, în domeniul masterului ales ca primă opțiune; Criteriul 2 – participarea la un stagiu Erasmus în anii de licență/participarea la un concurs internațional; Criteriul 3 – câștigarea unui premiu la concursurile studențești la nivel național/local; Criteriul 4 - Rezultate profesionale în studiile de licență absolvite în domeniul programului de master - se apreciază gradul de apropiere între programul de master ales ca primă opțiune și domeniul studiilor de licență absolvite. b) Proba 2 - o probă orală sau scrisă de evaluare a motivației candidatului pentru urmarea programului de studiu, desfășurată cu prezență fizică sau susținută on-line, care corespunde mediei MB a notelor date de membrii comisiei de admitere a programului de masterat la care este înscris candidatul. Media MB se obține cu ajutorul relației: MB = 𝑚𝑖𝑛 (𝑠𝑢𝑚𝑎(𝑛𝑖), 10), 𝑖 = 1,2,3, ... , 7 unde ni reprezintă numărul de puncte obținut la evaluarea bazată pe fiecare din cele șapte criterii utilizate de către Facultatea de Mecanică și Tehnologie. Criteriul 1 = SRS – Existența unei scrisori de recomandare pentru „domeniu”, din partea conducerii societății unde acesta este angajat sau a societății unde își desfășoară/şi-a desfășurat stagiul de practică în perioada licenței. Se va lua în considerare max. 1 recomandare punctată cu n = 1 punct.",
        "url": "https://www.upit.ro/_document/300644/06_probe_concurs.pdf",
        "type": "pdf",
        "filename": "06_probe_concurs.pdf",
        "page_number": 1,
        "table_id": null,
        "table_text": null
    },
    {
        "id": "a860fecfb47c89e5a6bc295c7fcaf02446c872f33f681a42931f51aacf7e106e-2",
        "text": "Criteriul 2 = SRP - Existența unei scrisori de recomandare pentru „domeniu”, din partea profesorilor titulari la una dintre disciplinele studiate pe parcursul programului de licență. Se va lua în considerare max. 1 recomandare punctată cu n = 1 punct. Criteriul 3 = NAV - Număr activități de voluntariat la care a participat pe parcursul studiilor de licență. Fiecare activitate este punctată cu 1 punct. Se pot aduna din acest criteriu max. n = 4 pct. Se poate face dovada prin diplome/contracte de voluntariat în comunitatea academică. Criteriul 4 = NSPL - Număr stagii de practică/cercetare la care a participat pe parcursul studiilor de licență. Fiecare stagiu de practică/cercetare este punctat cu 1 punct. Se pot aduna din acest criteriu max. n = 3 pct. Se poate face dovada prin convenția de practică/cercetare. Criteriul 5 = SI – Prezentarea unei scrisori de intenție din care să reiasă motivația alegerii programului de master. Se pot obține la acest criteriu max. n = 4 pct. Criteriul 6 = NRCL - Număr concursuri locale/sesiuni de comunicări științifice studențești la care candidatul a participat; fiecare concurs/sesiune este punctat/punctată cu 0.5 pct. Se pot aduna din acest criteriu max. n = 2 pct. Se poate face dovada prin diploma de participare, lista de participare, adeverință etc. Criteriul 7 = NAS – Număr asociații studențești din fosta UPIT sau UNSTPB în care studentul este membru pe durata studiilor de licență. Se va lua în considerare max. 1 participare punctată cu n = 1 punct. Se poate face dovada prin adeverință eliberată de respectiva asociație. Media generală de admitere MG, a fiecărui candidat se calculează, cu două zecimale, fără rotunjire, cu formula: Concursul de admitere se susține în limba de predare a programului de studii universitare de masterat.",
        "url": "https://www.upit.ro/_document/300644/06_probe_concurs.pdf",
        "type": "pdf",
        "filename": "06_probe_concurs.pdf",
        "page_number": 2,
        "table_id": null,
        "table_text": null
    }
]